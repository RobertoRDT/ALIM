<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
	  <teiHeader>
		        <fileDesc>
			      <titleStmt>
				        <title> Historiarum Florentini Populi Libri XII</title>
				        <author>Leonardus Bruni</author>
				<respStmt>
					<resp key="print_editor">Edizione critica a stampa a cura di</resp>
					<name>Emilio Santini e Carmine di Pierro</name>
				</respStmt>
				        <respStmt>
					                    <resp>Edizione critica a stampa a cura di</resp>
					          <name>Emilio Santini eCarmine di Pierro</name>
				        </respStmt>
				        <respStmt>
					          <resp>Edizione in formato TEI XML a cura di</resp>
					          <name>E.B.</name>
				        </respStmt>
			      </titleStmt>
			<extent>
				<measure quantity="151990" unit="words">Parole: 151990</measure>
				<measure quantity="964098" unit="characters_without_spaces">Caratteri (spazi esclusi): 964098</measure>
				<measure quantity="1103723" unit="characters_witht_spaces">Caratteri (spazi inclusi): 1103723</measure>
			</extent>
			      <publicationStmt>
				        <publisher>
					          <ref target="http://www.alim.dfll.univr.it/">ALIM</ref>
				        </publisher>
				        <date when="2016-10-13">13/10/2016</date>
				        <availability>
					          <p>Copyright 2006- progetto ALIM</p>
				        </availability>
			      </publicationStmt>
			      <sourceDesc>
				         <biblStruct>
					          <monogr>
						            <author>Leonardo Bruni Aretino</author>
						            <title>Historiarum Florentini Populi Libri XII</title>
						            <editor>Emilio Santini e Carmine di Pierro</editor>
						            <imprint>
							              <pubPlace>Città di Castello,Bologna</pubPlace>
							              <publisher>S. Lapi,Zanichelli</publisher>
							              <date>1914-1926</date>
						            </imprint>
					          </monogr>
					          <series>
						            <title level="s">Rerum Italicarum Scriptores, s. II</title>
						            <biblScope unit="volume">19, 3</biblScope>
					          </series>
					</biblStruct>
				</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
			<ab type="boilerplate">La codifica segue le norme standard stabilite dal progetto ALIM, in dettaglio:
				<list>
					<item>Sono state eliminate le sillabazioni: la parola spezzata da un 'a capo' è stata unita alla riga 
						precedente (anche alla pagina precedente, ove necessario). Eccezione: quando una parola è sillabata alla 
						fine di una riga e nella successiva riga appare solo la seconda parte della parola sillabata (quindi il resto
						resto della riga a stampa e vuoto), la parola è stata registrata tutta nella riga in cui essa termina.
					È stato ritenuto prioritario, infatti, mantenere il numero complessivo delle righe di ogni pagina. precedente (anche alla pagina precedente, ove necessario). Eccezione: quando una parola è sillabata alla
			              fine di una riga e nella successiva riga appare solo la seconda parte della parola sillabata (quindi il
			              resto della riga a stampa è vuoto), la parola è stata registrata tutta nella riga in cui essa termina. È
			              stato ritenuto prioritario, infatti, mantenere il numero complessivo delle righe di ogni pagina.</item></list>
			</ab>
			<ab type="level">ALIM2_1</ab>
			<ab type="specific"/>
			</editorialDecl>
		</encodingDesc>
	<profileDesc>
		<langUsage>
			<language ident="lat">Latino</language>
		</langUsage>
      
		<textClass>
			<keywords>
				<term type="form">Prosa</term>
				<term type="source">Documentaria</term>
				<term type="genre">Storiografia</term>
			</keywords>
		</textClass>
		<creation>
			<date>XV</date>
		</creation>
	</profileDesc>
	<revisionDesc>
		<change when="2016-11" who="EB">Prima trascrizione nel formato TEI P5 (schema: TEI ALIM Lite)</change>
	<change when="2018-07" who="JC" type="noteJCtratteDaiLogTxt">Note relative alla revisione del file di luglio 2018 (adeguamento al livello di codifica ALIM2_1):
<list type="listaNoteJC" resp="#JC"><item resp="#JC">-ok</item></list></change></revisionDesc>
  </teiHeader>
<text>
	<body>
		<pb n="3"/>
		<div type="book">
			<lb/><head>Proemium Auctoris</head>
			<p><lb/>DIUTURNA mihi cogitatio fuit, et saepe in alterutram partem sententia pronior, faciundum
				<lb/>ne foret, ut res gestas Florentini Populi, forisque et domi contentiones
			<lb/>habitas, et vel pace vel bello inclita facta mandare literis aggrederer.</p>
			<p><lb/>Excitabat quippe me ipsarum magnitudo rerum, quibus hic populus primo inter
				<lb/>se civili varioque discidio, deinde adversus finitimos egregie gestis, tandem nostra aetate
				<lb/>potentia immodice adauctus, et cum Mediolanensium potentissimo duce et cum Ladislao bellicosissimo
				<lb/>rege ita contendit, ut ab Alpibus in Apuliam, quantum Italiae longitudo protenditur,
				<lb/>cuncta armorum strepitu quateret, ac transalpinos insuper reges magnosque exercitus
				<lb/>ex Gallia et Germania commoveret. Accedunt ad haec Pisae captae; quam ego urbem, vel
				<lb/>diversitate animorum, vel aemulatione potentiae, vel exitu belli, recte alteram Carthaginem,
				<lb/>ut mihi videor, appellarim. Cuius extrema debellatio atque obsidio pari obstinatione apud
				<lb/>victos victoresque agitatae, ita multo memoratu digna continent, ut antiquis illis maximis rebus
				<lb/>quas legentes admirari solemus, nulla ex parte inferiores appareant. Haec mihi perdigna
				<lb/>literis et memoria videbantur, ac earumdem cognitionem rerum utilissimam privatim et publice
				<lb/>arbitrabar. Nam cum provecti aetate homines eo sapientiores habeantur, quo plura viderunt
				<lb/>in vita, quanto magis historia nobis, si accurate legerimus, hanc praestare poterit
				<lb/>sapientiam, in qua multarum aetatum facta consiliaque cernuntur, ut et quid sequare et quid
				<lb/>vites faciliter sumas, excellentiumque virorum gloria ad virtutem excitere? Ex adverso labor
				<lb/>ingens, ac partim obscura, partim interrupta quorumdam temporum notitia nominumque, denique
				<lb/>asperitas vix cuiuscumque elegantiae patiens, multae praeterea difficultates vehementer
				<lb/>avertebant. Tandem vero his inter se multum diuque pensatis, in hac potissimum sententia
				<lb/>constiti; ut censerem quamcumque scribendi rationem torpenti silentio esse praeferendam.
				<lb/>Itaque ea scribere aggressus sum, non ignarus quidem ipse mei, nec quantum onus suscipiam nescius. Sed
			<lb/>coeptis spero fautor Deus aderit, et quando boni causa id ago, benevertet.</p>
			<p><lb/>Quod si vires ausis non respondebunt meis, annixum tamen conatumque iuvabit. Atque utinam
				<lb/>superioris aetatis homines utcumque eruditi atque diserti scribere potius sui quisque
				<lb/>temporis facta, quam praeterire taciti, maluissent. Erat enim doctorum, ni fallor, vel praecipuum
				<lb/>munus, ut suam quisque aetatem celebrando, oblivioni et fato preripere ac immortalitati
				<lb/>consecrare niterentur. Sed puto alia aliis tacendi causa fuit: quosdam enim labore
				<lb/>deterritos, quosdam facultate destitutos, ad alia potius scribendi genera quam ad historiam
				<lb/>aaimum appulisse. Nam libellum quidem aut epistolam, si paulo coneris, faciliter transigas.
				<lb/>Historiam vero, in qua tot simul rerum longa et continuata ratio sit habenda, causaeque factorum
				<lb/>omnium singulatim explicandae, et de quaque re iudicium in medio proferendum,
				<lb/>eam quidem vclut infinita mole calamum obruente, tam profiteri peri culosum est, quam praestare
				<pb n="4"/>
				<lb/>difficile. Ita dum quisque vel quieti suae indulget, vel existimationi consulit, publica
				<lb/>utilitas neglecta est, et praestantissimorum virorum rerumque maximarum memoria pene obliterata.
				<lb/>Ego autem non aetatis meae aolum, verum etiam supra quantum haberi memoria potest,
				<lb/>repetitam huius civitatis historiam scribere constitui. Pertinebit autem huius cognilio et
				<lb/>ad italicas res; nihil est enim iamdiu per Italiam dignum memoria gestum, in quo huius ppuli
				<lb/>non intervenirent partes. Legationibus quoque vel m.issis vel acceptis explicandis, magna
				<lb/>caeterarum gentium notitia perstringetur. Sed antequam ad ea tempora veniam, quae
				<lb/>propria sunt professionis nostrae, placuit exemplo quorumdam rerum scriptorum de primordio
				<lb/>atque origine urbis, vulgaribus fabulosisque opinionibus reiectis, quam verissimam puto notitiam
			<lb/>tradere, ut omnia in sequentibus clariora reddantur.</p>
		</div>
		<pb n="5"/>
		<div type="book">
			<lb/><head>Liber primus</head>
			<p><lb/>FLORENTIAM urbem Romani condidere a Lucio Sylla Fesulas deducti. Fuerunt
				<lb/>autem hi Syllani milites, quibus ob egregiam cum in caeteris tum in civili bello
				<lb/>navatam operam, pars fesulani agri est attributa, et Fesulae una cum veteribus
				<lb/>incolis sedes traditae . Has civium deductiones consignationesque agrorum Romani
				<lb/>colonias appellabant, quod videlicet praedia quae colerent quibusque inhabitarent, sedes
				<lb/>tradebantur. Quae autem occasio fuerit novos colonos in haec loca deducendi, pr o rei notitia
				<lb/>aperiendum est. Haud multos ante Syllae dictaturam annos, cuncti ferme Italiae populi
				<lb/>unum sub tempus a Romanis defecere, indignatione commoti, quod ipsi una cum Romanis
				<lb/>per singulas expeditiones militantes, laboresque et pericula pr o augendo imperio subeuntes,
				<lb/>praemiorum expertes angebantur. Quare saepius inter se conquesti, tandem legatis communi de re Romam
				<lb/>missis, quasi civitatis membra, honores et magistratus concedi sibi postularunt.
				<lb/>Agitata ea res est per M. Drusi tribunatum, dubiaque spe aliquandiu protracta. Sed cum
				<lb/>tandem eorum postulata reicereniur, aperte quasi ab ingratis rebellarunt, bellumque gesserunt:
				<lb/>quod quia a sociis gestum est, sociale bellum nuncupatur. In eo demum bello victor populus
				<lb/>romanus, principes rebellandi provincias persecutus, mullis illas cladibus afflixit. Sed praesertim
				<lb/>in Plcentes Tuscosque saevitum : nam et Asculum, florentissima Picentium urbs, hostilem
				<lb/>in modum a Romanis vastata est, et in Tuscis Clusium a solo eversum: Arretinis et Fesulanis,
				<lb/>praeter belli damna et caedes, magnae insuper calamitates inflictae, per quas publicatis
				<lb/>multorum bonis, multisque fugatis, civitates sunt pene habitatoribus inanitae .
				<lb/>Ea videlicet occasio fuit, et quasi invitamentum, ut Sylla postea dictator haec potissimum
				<lb/>loca militi bus suis tribueret. Per hunc igitur modum a L. Sylla militi bus Fesulas deductis,
				<lb/>agrisque viritim divisis, eorum plerique urbem montanam et difficilem aditu, praesertim
				<lb/>in illa securitate romani imperii, minime sibi necessariam arbitrati, relieto monte, in proxime
				<lb/>subiecta planitie, secus Arni Munionisque fluviorum ripas, conferre aediticia et habitare coeperunt.
				<lb/>Novam urbem, quod inter fluenta duo posita erat, Fluentiam primo vocitarunt, eiusque
				<lb/>incolae Fluentini dicti . Et id quidem nomen per aliqua tempora urbi fuisse videtur,
				<lb/>donec crescentibus rebus et civitate maiorem in modum adaucta, sive corrupto ut in plerisque
				<lb/>vocabulo, sive quod miro Floreret successu, pro Fluentia Florentiam dixere. Meminerunt
				<lb/>horum colonorum Tullius et Sallustius , duo praestantissimi latinae linguae auctores. Tullius
				<pb n="6"/>
				<lb/>optimos fuisse cives romaiios et fortissimos viros affirmat: sed insperatis ac repentinis divitiis
				<lb/>bello civili a Sylla locupletatos, modum in sumptibus servare nescisse: dum haediticant tanquam beati, dum
				<lb/>magnis familiis magnisque conviviis et sumptuosis apparatibus violentius
				<lb/>utuntur, in tantum aes alienum incidisse, ut si liberare se velint, rursus foret eis Sylla ab inferis
				<lb/>excitandus. Equidem permagni facio, quod latini parens eloquii de aediticiis scribit, ac
				<lb/>ex eo speciosa ab ipsis incunabulis fundamenta huius urbis fuisse coniecto. Et extant sane
				<lb/>hodieque permanent vetustorum reliquiae operura, vel in hac nostri temporis magnficentia civitatis
				<lb/>admirandae: aquaeductus, per quem de septimo lapide accepti fontes in urbem ducebantur:
				<lb/>et theatri ingenlis ad ludos populares tunc extra moenia positi, nunc intra urbem
				<lb/>ipsam privatorum aedificiis occupali. Templum etiam, in quo nunc baptisterium est, vetustum
			<lb/>sane ac egregium opus, Marti gentilitas consecravit.</p>
			<p><lb/>Videntur autem hi coloni, sive levandi desiderii causa, sive amore veteris patriae, pleraque
				<lb/>Romanae urbis loca aediticiaque aemulari voluisse. Nam et capitolium sibi fecerunt
				<lb/>et forum iuxta positum eo si tu iisdemque regionibus inter se conversa, quis romanum forum
				<lb/>capitoliumque videmus. Addiderunt thermas publicas ad populi lavacra; theatrum ad spectacula ludorum. Ex
				<lb/>eadem aemulatione templum Martis est, in quem videlicet Deum Romani
				<lb/>genus, fabulosa licet credulitate, referebant. Usque adeo vero aemulandi studio provecti
				<lb/>sunt, ut etiam minus necessaria opera malori impensa non piguerit imitari. Productis
				<lb/>ad septimum usque miliarium arcubus, fontes accepti in urbem ducebantur, qui ut Romae
				<lb/>opportuni, ubi omuis aqua gypso corrupta solo profertur, sic Florentiae superflui, ubi purissimi
				<lb/>latices tota urbe scaturiunt. Huic publicae magniticentiae privata quoque haedilicia convenisse
				<lb/>crediderim, quamvis in privatis minus appareat. Nam pub iicis quidem, ut supra diximus,
				<lb/>non contemnendae reliquiae attestantur. In his igitur aedificationibus ac caetero vitae splendore,
				<lb/>quem Tullius memorat, occupatos, dum nec futurum prospiciunt nec parto parcunt, brevi,
				<lb/>ut fit, tempore, pecuniae defecerunt: et simul unica largitionum spes, L. Sylla, non dictatura
				<lb/>modo, verum etiam vita abierat. Itaque partim indigentia, partim consuetudine praemiorum
				<lb/>adducti, novum aliquem motum exoriri optabant. Viri militares et civili bello assueti, quietos
				<lb/>esse nullo pacto sciebant: rursus novas dictaturas, et nova belli premia mente volutabant.
				<lb/>Et accedebat aes alienum, acer quidem stimulus et qui timidis etiam animos facere soleal ad
			<lb/>otium perturbandum.</p>
			<p><lb/>Forte per id tempus Romae L. Catilina res novare aggressus, magnam adversus rempublicam
				<lb/>coniurationem inierat, in qua multi equestris, multi senatorii ordinis, quidam item
				<lb/>patritii generis fuerunt. Tetigitque suspicio C. Caesarem, eum qui postea dictator fuit, tunc
				<lb/>autem non privatus tantum sed et alieno aere onustus, res novas cupere putabatur. Multa
				<lb/>igitur prius Romae efficere conatus, ubi tentata parum prospere succedebant, parte coniuratorum intra urbem
				<lb/>ad patranda illa quae praescripserat relieta, ipse cum reliquis exire
				<lb/>ac foris bellum concitare decrevit. Et primo quidem Praeneste nocturno impetu occupare,
				<lb/>ibique sedem belli constituere cogitarat: mox vero ut diligentius eam urbem custodiri sensit,
				<lb/>mutato Consilio, pro Praeneste Fesulas delegit. Egressus itaque Roma, et ad haec ipsa
				<lb/>loca profectus, regionem totam bello armisque involvit. Hoc primum periculum et ultimum
				<lb/>pene discrimen tenerae adhuc uibi et modo conditae fuit: quod tamen ita evasit, ut commodius
				<lb/>equidem posuerim accidisse. Nam Lentulus et Cethegus aliique coniurationis principes, quos
				<lb/>Romae Catilina reliquerat, dum piures secum in societatem facinoris adsciscere conantur, proditi
				<lb/>a legatis Allbrogum et in senatu convicti, ultimo tandem supplicio affecti periere.
				<lb/>Catilina vero, ut haec audivit, quando spes iam fractae et conatus in irritum casuri videbantur,
				<lb/>in Galliam fugere conalus est; sed ab exercitibus romanis circumventus, et fortunam
				<lb/>pugnae experiri coactus, una cum suis in pistoriensi agro occiditur . Haec ego, quamquam
				<lb/>pervulgata harum rerum historia sit, tamen quia in hanc regionem et primordia huius urbis
				<pb n="7"/>
				<lb/>inciderunt, paucis commemoranda putavi. Enim vero hic motus renim ac belli vicinitas, ut
				<lb/>non nihil detrimenti novae urbi incussisse, sic veluti quamdam salutarem disciplinam hominibus
				<lb/>attulisse videtur. Per aliena namque pericula, spe novarum dictaturarum praemiorumque,
				<lb/>quibus ante vehementius inhiabant, deposita, suis contentos esse rebus oportere tunc primum dedicerunt, et
				<lb/>spem in turbatione ponere vanum ac periculosum esse. Simul igitur cum
				<lb/>animi proposito mutati mores. Terreri alieno aere, sua diligenter circumspicere ac perpendere,
				<lb/>parsimoniae ac frugalitati operam dare, sobrietatem colere, disciplinam rei domesticae
				<lb/>exercere, luxuriam et progalitatem viam ad perniciem existimare, haec ipsi facere, haec liberos
				<lb/>edocere. Igitur civitas, eniendatis moribus, robustius coalescere: et immigrabant frequentes,
				<lb/>dulcedine loci amoenitateque pellecti. Surgebant aediticia; soboles augebatur: crescere tamen
				<lb/>civitatis pot entiam ac maiorem in modum attolli, romanae magnitudinis vicinitas prohibebat.
				<lb/>Ut enim ingentes arbores novellis plantis iuxta surgentibus officere solent, nev. ut altius crescant
				<lb/>permittere, sic remanae urbis moles sua magnitudine vicinitatem premens, nullam Italiae
				<lb/>civitatem maiorem in modum crescere patiebatur. Quin immo et quae ante fuerant magnae,
				<lb/>ob eius urbis gravem nimium propinquitatem, exhaustae porro diminutaeque sunt. Quemadmodum
				<lb/>enim tunc cresceret civitatis potentia? Neque sane lines augere bello poterat sub
				<lb/>imperio constituta, nec omnino bella exercere: nec magistratus satis magnifici, quippc eorum
				<lb/>iurisdictio intra breves limites claudebatur, et haec ipsa romanis magistratibus erat obnoxia.
				<lb/>Mercaturae quoque, si quis forte eam partem ad incrementum civitatis attinere quidquam
				<lb/>existimet, non alibi per id tempus quam Romae commodius exercebantur. Ibi frequentia hominum
				<lb/>et venundandi facultas; eorum portus; eorum insulae; eorum portoria; ibi gratia; ibi
				<lb/>publicanorum favor: alibi neque gratia, neque potentia par. Itaque sicubi quisquam per propinqua
				<lb/>loca nascebatur ingenio validus, is, quia domi has sibi difficultates obstare videbat,
				<lb/>Romam continuo demigrabat. Ita quidquid egregium per Italiam nascebatur ad se trahens,
				<lb/>alias civitates exhauriebat: quod antecedentia simul et sequuta tempora manifestissime ostendunt.
				<lb/>Etenim priusquam Romani rerum potirentur, multas per Italiam civitates gentesque
				<lb/>magnifice floruisse, easdem omnes stante romano imperio exinanitas constat. Rursus vero
				<lb/>posteris temporibus, ut dominatio romana cessavit, coufestim reliquae civitates efferre capita
				<lb/>et florere coeperunt, adeo quod incrementum abstulerat, di minutio reddidit. Quoniam vero
				<lb/>de civitatibus Etruriae multa dicturi sumus, utilissimum nobis videtur, ab ipsis vetustissimis
				<lb/>incipientes, de tota etrusca re, qualis ante romanum imperium, qualisque postea fuerit, quam
				<lb/>brevissime fieri poterit, recensere. Et simul illud annectere, postquam romana potentia cessavit; quae
				<lb/>civitates in ea floruerint; quae capita extulerint; quam potentiam liabuerint; ut
				<lb/>ex hac notitia et narratione rerum etruscarum peritiores instructioresque ad tempora usque
			<lb/>nostra deducamur.</p>
			<p><lb/>Ante romanum quidem imperium longe maximas totius Italiae opes maximamque potentiam,
				<lb/>ac prae caeteris vel bello vel pace inclitum nomen etruscorum fuisse, Inter omnes antiquissimos
				<lb/>rerum scriptores haud ambigue constat. Origo autem vetustissima eius gentis ex Maeonia
				<lb/>est: unde Lydi multitudine ingenti ac praeclara bello manu Italiam navibus advecti, in ea
				<lb/>parte quae nunc Etruria dicitur consederunt: pulsisque inde pelasgis caeterisque eius regionis
				<lb/>veteribus incolis, a Tyrrheno eorum rege Tyrrheniam nuncuparunt . Aucta subinde sobole
				<lb/>et potentia simul cum multitudine crescente, quantum inter Apenninum montem et inferum
				<lb/>mare Tyberimque et Macram fluvios terrarum clauditur, id totum propagatis finibus tenuere:
				<lb/>mox Etrusci a sacrifico, ut creditur, ritu, vel a sereni contemplatione coeli graeca lingua nuncupati, ipsaque
				<lb/>regio Etruria dieta. Totam vero etruscam gentem in duodecim populos divisam
				<lb/>fuisse veteres tradidere: sed eos omnes ab initio Rex unus gubernabat. Tandem, ut
				<lb/>regia potestas gravior illis visa, ex singulis populis singulos Lucumones (sic enim magistratum
				<pb n="8"/>
				<lb/>vocitabant, qui comuni Consilio totam regeret gentem) creare coeperunt. Eorum unus certo
				<lb/>tempore aliis praeerat, ita tamen ut auctoritate et honore, non potentia princeps esset. Sub
				<lb/>hoc igitur niagistratu per longa tempora pari voluntate auctoritateque XII populorum Etruria
				<lb/>gubernata, qualis concordiae fructus esse solet, in tantas opes potentiamque accrevit, ut non
				<lb/>solum urbibus passim opportunis locis per eam conditis, virisque et divitiis intra fines floreret,
				<lb/>verum etiam extra longe lateque dominaretur. Testes eius potentiae sunt duo maria, quibus
				<lb/>Italia modo insulae cingitur: utraque sane non ab aliis populis quam ab Etruscis nominata.
				<lb/>Inferius Tuscum, idemque Tyrrhenum, vetusto gentis nomine: quae appellatio, ut quibusdam
				<lb/>Graecis placet, ab Sardinia in Siciliam obtinet. Superius Adriaticum ab Adria, oppido quondam
				<lb/>maritimis rebus maxime inclito, quod Etrusci per ea tempora, iis quoque locis dominantes,
				<lb/>iuxta litus superi maris non longe a Padi ostis condidere Etenim Apenninum transgressi,
				<lb/>omnia primo cis Padum loca, mox et transpadanam regionem lotam usque ad Alpes
				<lb/>praeter extremum Venetorum angulum, bello et armis subacta, Etrusci possederunt. Inde per
				<lb/>tractum Adriatici maris descendentes, magnam ejus litoris tenuerunt partem, pulsis Umbris,
				<lb/>gente per eam tempestatem maxima ac potentissima, quorum supra trecenta oppida ab Etruscis
				<lb/>debellata fuisse veteres tradunt historiae. Cis Apennirum vero, per inferiorem Italiae partem
				<lb/>ad fretum usque siculutn, eorum potentia provecta est. Haec autem per loca frequentibus
				<lb/>missis coloniis, multae quidem urbes ab eis conditae, multae etiam, veteribus exactis possessoribus,
				<lb/>novo colono replelae memOrantur, quarum veluti indices eorum potentiae adhuc extant.
				<lb/>Ab inferiori quidem Italiae parte Capua Inter inclitas quondam urbes perpaucas nominata:
				<lb/>a superiori vero Mantua et ipsa quoque Etruscorum colonia. Nam ex singulis Etruriae populis,
				<lb/>quos duodecim fuisse supra docuimus, singulas colonias trans Apenninum missas constat,
				<lb/>quarum praecipuae fuerunt urbes: Adriae, ex qua adriatico nomen est mari; item Mantua,
				<lb/>quae ex transpadanis sola nunc extat. Videtur autem huius gentis potentia vetiistissimum
				<lb/>quidem initium habuisse, utpote quae ante troiani belli tempora, non aucta modo, verum etiam
				<lb/>pollens florensque fuerit, Aeneam denique Troia profugum cum a Latinis et Rutulis bello premeretur,
				<lb/>ad florentes Etruscorum opes contulisse sese, ac exinde auxilium petiisse Virgilius
				<lb/>facit. Evandrus enim, cum Aeneae roganti opem consili um daret, et sibi nequaquam lantas esse
				<lb/>vires ut Latinis Rutilisque resistere quiret docuisset, ad Etruscos illum destinans, sic inquit :
				<lb/>
				<lb/><q rend="italic">Ast tibi ego ingentes populos, opulentaque rcgnis
				<lb/>lungere castra paro."</q>
				<lb/>
				<lb/>Et paulo post id ipsum explanans:
				<lb/>
				<lb/><q rend="italic">Haud procul hinc saxo coliiur fundata vetusto
					<lb/>Urbis Agellinae sedes, ubi Lydia quondam
					<lb/>Gens bello-praeclara iugis consedit etruscis.
					<lb/>Hanc multos florentem annos rex deinde superbus
				<lb/>Imperio, et saevis tenuit Mezentius armis."</q>
				<lb/>
			</p>
			<p><lb/>Quamquam ut alienior a poetarum figmentis, sic intemeratior ac purior liistoria tradit non
				<lb/>Aeneam, sed Turnum bello superatum ad Mezentium et florentes Etruscorum opes confuglsse,
				<lb/>atque inde adversus advenam ducem exercitumque auxilia supplicem implorasse. Sed utravis opinio
				<lb/>praestiterit, troianum ante bellum floruisse etruscam rem fateamur necesse est. Duravit
				<lb/>autem incolumis domique et foris usque ad transitum Gallorum in Italiam, annos post
				<lb/>troianum bellum circiter sexcentos; post conditam vero urbem Romam centum fere et septuaginta;
				<lb/>quo quidem tempore Galli maximis peditum equitumque copiis, duce Belloveso, Alpes
				<pb n="9"/>
				<lb/>transgressi, aliaque inde super alia multitudine per priorum vestigia ex Gallis Germanisque
				<lb/>confluente, eam omnem Italiae partem, quae nunc Gallia Cisalpina dicitur, Tuscis ademerunt .
				<lb/>Novissimi vero omnium Gallorum Senones tractum maritimae orae, in quo Sena Gallia urbs
				<lb/>est, occuparunt. Ab iis et aliis Gallis opes Etruscorum attritae, et intra iugum Apennini post
				<lb/>longa bella repressae. Romanorum insuper crescens potentia alia ex parte tines obtundebat.
				<lb/>Ita in medio duarum validissimarum gentium constituti Etrusci, bifariam vexabantur. Mansit
				<lb/>tamen etiam post per aliquot saecula robur et auctoritas gentis, ut foris imminutae, sic domi
				<lb/>validae praepotentisque. Enim vero longc alia ratione cum Romanis, quam cum Gallis agebatur.
				<lb/>Nani adversus barbaras illas et efferatas gentes implacabile bellum fuit Etruscis. Cum
				<lb/>Romanis vero non odio neque acerbitate unquam pugnatum; plus etiam amicitiae quam belli
				<lb/>interdum fuit. Declarant imitationis studia, quae nemo ab invisis despectisque assumit.
				<lb/>Constat autem Romanos praetextam et trabeas phalerasque et annulos, togas quoque pietas
				<lb/>et palmatas tunicas, curius insuper aureos triumpho decoros, fasces denique et lictores et
				<lb/>tubas et sellam curulem ac caetera omnia regum magistratuumque insignia ab Etruscis sumpsisse. Nani quod
				<lb/>duodecim lictores apparebant regibus consulibusque romanis, id quoque
				<lb/>inde sumptum traditur, quod cum ex duodecim populis etrusci constareiit, singulos singuli
				<lb/>lictores regi dabant. Inde ab Romanis res accepta, nec numerus quidem imminutus est. Haec
				<lb/>omnia, ne quis forte aosmet nobis blandiri existimet, graeci romanique vetustissimi scriptores tradidere. Nec
				<lb/>imperli tantum insignia, caeterumque augustiorem habitum sumpserunt ab
				<lb/>Etruscis, verum etiam literas disciplinamque. Auctores habere se Livius scribit, ut postea
				<lb/>Romanos pueros graecis, ita prius etruscis literis vulgo erudiri solitos. Nam caerimonias
				<lb/>quidem ac religionem et cultum Deorum, qua in arte Etrusci prae caeteris gentibus excelluisse
				<lb/>traduntur. Romani sic ab illis susceperunt, ut tamen priores partes relictas penes auctores
				<lb/>ipsos faterentur. Simulatque gravius quidquam reipublicae imminebat, in quo Deum
				<lb/>numina placandum censerent, vates et aruspices ex Etruria vocabantur. Denique omnis liarum
				<lb/>rerum cognitio etrusca disciplina apud Romanos vocitata est. Haec et huiusmodi inde
				<lb/>sumpta probare mihi videntur, Romanos etruscam gentem cum observantia quadam admiratos,
				<lb/>a qua et ornamenta imperii et Deorum cultum ac disciplinam literarum, tria maxima ac praestantissima,
				<lb/>sibi publice privatimque imitanda receperint. Nec pacis quidem artibus admirati
				<lb/>sunt gentem, bello autem contempserunt. Probant obsidio urbis Romae et obsides Porsennae
				<lb/>traditi : quod post transitum Gallorum in Italiam fuisse admirabilius est. Nec ob ullum
				<lb/>magis quam ob etruscum hostem Romae trepidatum reperies, neque dictatores saepius dictos.
				<lb/>Primus Romanorum etruscos bello attigit Romulus ipse, Romae urbis conditor: mox et alii
				<lb/>fere omnes romani reges, praeter Numam Pompilium et Tavquinium superbum id bellum susceperunt.
				<lb/>Fuit autem Inter Etruscos Romanosque prima belli origo ex huiusmodi causa. Fidenae
				<lb/>Tuscorum colonia trans Tyberim fuit Inter crustumerinum romanumque agrum. Qui eam
				<lb/>incolebant Etrusci, urpem novam sibi tinitimam immodice crescere suis inimicam commodis rati,
				<lb/>priusquam ad summum plane robur, quod iam inde cernebatur, evaderet, praevenire festinantes,
				<lb/>ut suis ipsi viribus et propinquis Etruriae opibus fisi, bellum Romanis, nulla prius accepta
				<lb/>iniuria, iatulerunt. Populato itaque romano agro, ingentique abacta praeda, cum fuga
				<lb/>agrestium urbem quoque metu ac tumultu complesset, Fidenas onusti rediere. At Romulus,
				<lb/>ut has iniurias ultum iret, legionibus raptim eductis, infesto agmine, Fidenas contendit. Eo
				<lb/>cum pervenisset, nec moram nec spatium Fidenatibus praebet auxilium ex Etruria arcessendi:
				<lb/>sed ipsis adequitando portis, mox et fugam simulando, ira et indignatione ad pugnam excivit:
				<lb/>tantusque fuit ardor militum et praestantia ducis; ut cum Fidenates in insidias praecipitati
				<lb/>effuso cursu urbem repeterent, victi victoresque uno impliciti agmine Fidenas intrarent. Captis
				<pb n="10"/>
				<lb/>igitur per hunc modum Fidenis, et praesidio militum ab romano rege imposito, Veientes, qui
				<lb/>propinquiores ex Etruriae populis Fidenatibus erant, cum indigno consanguineorura casu permoti,
				<lb/>tum etiam quod propinquitatem Romanorum infestam sibi inquietamque putabant fore,
				<lb/>armata iuventute emissa, discursionem in agrum romanum praedabundi fecere. Adversus hos
				<lb/>quoque Romulus, resistendi ulciscendique gratia, legiones eduxit . Haec prima Romania Etruscisque
				<lb/>origo fuit belli; quod tunc leviter coeptum, leviter etiam terrainatum est, mutuis dumtaxat
				<lb/>popolationibus, vastatis agris, parvaque adinodum pugna, tumultuario magis quam iusto
			<lb/>praelio commissa. Induliae in centum annos secutae.</p>
			<p><lb/>Caeterum ex hoc ferme initio, caetera post hoc bella inter Tuscum Romanumque oriuntur
				<lb/>quod vel exierat indutiarum tempus, vel dictis conventisque non manebatur. Sub Romulo
				<lb/>tamen et Numa Pompilio indutiae valuerunt, nu llo ab alterutris motu exorto. Tullio mox regnante
				<lb/>Hostilio rursus exarsit bellum ob Fidenatum rebellionem. Defecerant enim Fidenates
				<lb/>a Romanis. Veientes consilii participes impigre tulerunt opem, et asciverant in occultam
				<lb/>belli societatem Metium Suffecium Albanorum dictatorem. Hic enim principatum romani populi,
				<lb/>cui post Horatiorum pugnam se ex foedere subdiderat, indigne ferens, clam cum Etruscis
				<lb/>convenit, ut commisso praelio Romanos, quibus per spetiem auxilii legiones albanas coniunxerat,
				<lb/>versis signis adoriretur. Infirmi tamen vir animi, nec hostibus nec suis promissa servavit.
				<lb/>Neque enim cum Romanis quibuscum in arma venerat Etruscos invasit nec rursus ut promiserat
				<lb/>Etrusci Romanos adortus est: sed inter spem et metum fluctuante Consilio, seorsum eduxit
				<lb/>suos, quocumque victoriam inclinare vidisset, et ipse eodem momento inclinaturus. In ancipiti
				<lb/>praelio vicit populi romani fortuna, et bellacissimi Tullii regis audacia. Fusis denique pugna
				<lb/>ingenti hostibus, Fidenas recepii, ac mox affecto paena Metio Albam longam evertit. Ancus
				<lb/>inde Martius et Priscus Tarquinius romani reges bellum deinceps etruscum ambo susceperunt.
				<lb/>Sed de Martio quidem haud ambigue constat: de Tarquinio autem varia apud scriptores traditio
				<lb/>est. Sunt qui non cum Veientibus modo, sed cum tota penitus etrusca gente bellum per
				<lb/>novem annos gestum a Tarquinio rege tradant. Sunt et qui rebus eius regis enarrandis, quasi
				<lb/>nihil fuerit cum Etruscis negotii, totam rem tacitam intactamque praetereant. Sed, ut de Taraquinio
				<lb/>ambigitur, sic de Servio Tullio certissimum est eum maiori quam quemquam superiorum
				<lb/>regum apparatu, cum tota etrusca gente bello gravissimo et longissimo contendisse.
				<lb/>Viginti annos continuatum a Servio id bellum quidam auctores sunt. Me quoque propensiorem
				<lb/>ad credendum belli diuturnitatem facit, quod per annos quatuor et quadraginta (tot
				<lb/>enim regnavit Servius) nullum aliud bellum quam etruscum ab eo rege susceptum memoratur:
				<lb/>quod tanta laude gessit, ut cum prius iniussu populi regnasset, vel eius belli a se gesti fiducia,
				<lb/>de se referri ad populum, et incerto multitudinis suffragio nomea regium committere
				<lb/>non abnuerit. In eo tamen bello nec vieti Etrusci, nec aliqui eorum urbes captae traduntur;
				<lb/>multis duntaxat ultro citroque inflictis cladibus, illud modo effectum, ut videretur superior
			<lb/>Romanus fuisse. Haec, regio dominatu Romae durante, cum Etruscis gesta.</p>
			<p><lb/>Exactis deinde regibus Tarquinius regno pulsus, ad Etruscos fiducia generis, quod ab iis
				<lb/>oriundus erat, supplex confugiens, duos Etruriae populos, Veientes Tarquiniensesque, in arma
				<lb/>concivit: qui romanum in agrum magnis copiis profecti, cum L. Iunio Bruto et M. Valerio,
				<lb/>cui postea Publicolae nomen fuit (hi tum primi anni consules erant) pugnaverunt. Praelium
				<lb/>fuit atrox vehemensque ut nuUum ante. Ulriusque aciei dexterum vicit comu: in maxima
				<lb/>tamen hominum strage utrinque facta, creditum est uno plures ex Etruscis quam ex Romanis
				<lb/>cecidisse. Maior autem Romanis inflicta clades, quod L. Brutus, qui auctor fuerat regis eiciendi,
				<lb/>in praelio interfectus est. Pugnae certe ea fortuna fuit, ut utravis pars se victam putaret.
				<lb/>Denique Romanis morte alterius consulis orbatis, plurimaque suorum caede territis, fugam
				<lb/>ad primam lucem parantibus, Etrusci, priusquam illucesceret, abiere. Porsenna inde Clusinus
				<pb n="11"/>
				<lb/>rex, ob restituendum Tarquinium, malori apparati renovavit bellum. Hoc duce, Etrusci Remanus vicerunt,
				<lb/>incluserunt, obsederunt, urbem etiam capturi, nisi Horatius Cocles pontem Sublicium,
				<lb/>qui unus per id tempus Tyberi supererai, rescindi iussisset. Osteudunt periculi magnitudinem honores a
				<lb/>populo romano Coeliti habiti, non ob victam subactamque hostium provinciam,
				<lb/>sed ob id solum quod rumpendi pontis moram tacultatemque dedisset suis. At enim
				<lb/>maiores, si vera loqui fasque sit, tyberino debebantur amni : nempe quam romana virtus tatari
				<lb/>non poterat, tyberini gurgites urbem servarunt. Etrusci laniculo et omnibus cis Tyberim locis
				<lb/>occupatis, reliquam urbis partem longa obsidioue pressam tenuere, donec deficiente obsessos
				<lb/>caetera spe, in corpus Regis grassandi consilium iniretur, ut cui aperto bello pares non essent,
				<lb/>eum clam per insidias e medio tollere molirentur. Hinc Illa scribae caedes et Mutii Scaevolae
				<lb/>manus foculo iniecta. Nec tamen liis tot artibus prius etruscus Rex ab obsidioue destitit urbis,
				<lb/>quam obsides, non mares modo verum eliam foeminas, daiidi necessitatem expressii obsessis.
				<lb/>Dati nobilissimi cuiusque nati, loeminae etiam virgines; iiiter quas Valeria, Publicolae consulis
				<lb/>filia, multaeque aliae patritiarum gentium. Haec praecipua de populo romano Etruscorum
				<lb/>gloria fuit, nec cum aliquo quoquam coinmunis: nunquam enim alii cuiquam imperatori
				<lb/>vel genti populus romanus obsides dedit ob pacem impetrandam. Ipsi certe Romani iis quos
				<lb/>vicerant nihil fere aliud quam obsides imperabant: in quo non solum cauiio pacis, sed et confessio
				<lb/>victoriae contineri putabatur. Foedus cum Porsenna initum mutua Etruscorum Romanorumque
				<lb/>beneticia secuta stabilius fecerunt. Nam et excepti amice hospitaliterque Etrusci
				<lb/>Romae, qui ad oppugnandam Aritiam cum Arunte regis lilio posi romanum foedus profecti,
				<lb/>mox amisso duce redierunt: hisque vicus in celeberrima parte urbis dalus, qui Tuscus propterea
				<lb/>dictus est, ac Romanis post aliquot aunos benigne a Porsenna obsides remissi. Tarquinius,
				<lb/>qui ad eam diem in Etruria fuerat, aliunde sibi quaerere auxilia iussus, ad Manilium
			<lb/>Tusculanum generum trausiit.</p>
			<p><lb/>Firma hinc pax quiesque romano populo et Etruriae fuit: quam ad extremum Veientes
				<lb/>turbarunt. Haec enim civitas agrum Romanis finitimum habens, ex communione, ut saepe fit,
				<lb/>discordiis haustis, post varias querelas aliquoiiens uitro citroque iactatas, tandem aperto certamine
				<lb/>cum Romanis conteudit. la eo bello, prima quidam pugna, Romanos Veientes superarunt.
				<lb/>Secunda autem pugna atrocissima fere omnium quae unquam memorantur fuit: in qua Romani,
				<lb/>primo praelio ab Etruscis victi, milites iurare coegerunt se nisi victores nunquam redituros.
				<lb/>Itaque hac religione obstrictis animis, obstinaiius quam ante pugnalum est, non sine utriusque
				<lb/>partis maxima ciade. Interfecti sunt in eo praelio Cn. Manlius consul et Q. Fabius alterius
				<lb/>consulis frater. Capta etiam romana castra atque direpta ab Etruscis; sed mox fortuna mutata
				<lb/>pugnae, a romanis victoribus recuperata. Nec quicquam magis ad victoriam obfuisse
				<lb/>videtur Etruscis quam nimia festinatio in castris oppugnandis: ad quae dum properant quasi
				<lb/>victores, eorum acies plus insto exhausta a Romanis superalur. Raro tamen unquam incertior
				<lb/>atque mobilior fortuna quam ea die fuit. Vieti procul dubio. Romani vicerunt. Tanto denique
				<lb/>sanguine Victoria constitit, ut, cum postea triumphus consulis offerretur, lugendum potius
				<lb/>esse diceret, quam triumphandum. Non minori tamen dolore huius pugnae casus Veientes, quam
				<lb/>prioris Romanos affecerat. Itaque accitis reliquae Etruriae auxiliis (nam primo quidem ipsi
				<lb/>per se soli pugnarant), vindicabundi in hostem ruentes, trecentos et sex Fabios, ex una omnes
				<lb/>familia, qui apud Cremeram praesidium centra Veios munierant, cum magna clientium manu,
				<lb/>ad quinque millia liominum fuisse tradunlur, ad unum interfecerunt. Inde legiones romanas,
				<lb/>quae cum L. Menenio consule non procul a Cremera castra habebant, eodem impetu aggressi,
				<lb/>non solum verterunt in fugam exercitum consulemque, verum etiam castris exuerunt. Mox
				<lb/>fugientes palatosque non absque magna caede Romam usque persecuti, Ianiculum montem,
				<pb n="12"/>
				<lb/>qui cis Tyberim contra capitolium maxime imminet, occuparunt tenueruntque aliquot menses
				<lb/>veluti obsessam urbem. Tyberi etiam traiecto et ad portam Colli nam et ad alia diversissima
				<lb/>a Tyberi loca sub ipsis romanis moenibus pugnas conseruerunt. Tandemque ut ante Porsenna
				<lb/>eumdem locum tenente, ad extrema digladiandi remedia ventum est. Sic tunc iterum legionibus
				<lb/>etruscis Ianiculum occupantibus, premente urbem fame, necessitas Romanis expressa,
				<lb/>ut duo consules duoque consulares exercitus cum universa iuventute romana, in ipso laniculo
				<lb/>monte ancipiti periculosoque cerlamine cum Etruscis confligerent. Nec ita prosper fuit eventus
				<lb/>pugnae, quin alter ex consulibus capitis reus ad populum tieret, quod male pugnasset. Denique,
				<lb/>ne singula praelia consecter, haec una Etruriae civitas, nunc ipsa per se, nunc et aliarum
				<lb/>civitatum viri bus adiuta, supra trecentesimura et quinquagesimum romanae urbis annum
				<lb/>bellum extraxit. Victa interdum praeliis, et ipsa saepe victrix. Extremum autem in quo subacta
				<lb/>est, nullo communi tuscae gentis decreto, sed privato Consilio, ipsa intulerat bellum.
				<lb/>Itaque, mox prementibus Romanis, denegata sibi caeterorum populorum auxilia fuerunt, indignantibus aliis,
				<lb/>quod, citra commune gentis decretum, sua ipsi auctoritate bellum movissent,
				<lb/>et metu insuper Gallorum ad sua quosque tuenda retinente. Responsum denique, in communi
				<lb/>tuscae gentis conventu, Veiis auxilia flagitantibus datum: ipsi per se, quando ita placeret,
				<lb/>adversus romanam vim resistere curarent, nec in eo bello socios periculi quaererent, in quo
				<lb/>speratae ab initio praedae socium habere iiullum voluissent. Haec Romanis obsidendi Veios
				<lb/>occasionem facultatemque dedere. Sustinuit tamen, quamvis deserta, suo proprio ac domestico robore
				<lb/>aliquandiu bellum, nec nisi post decem aestates decemque hyemes continuas circumfessa; nec tunc quidem
				<lb/>vi, sed improvisa cuniculorum fraude, expugnata est. Praedae
				<lb/>tantum ex ea una urbe Romani cepere, quantum ex omnibus superioribus bellis ad eam diem
				<lb/>nunquam acceperant. Denique cum supra exercitum fortunae eius urbis putarentur, universus
				<lb/>populus romanus publico edicto, quod nunquam alias factum est, ad praedam vocatus. Fuit
				<lb/>enim urbs opulentissima atque maxima, ea situs laude eaque opportunitate, ut saepe a victoribus cogitatum
				<lb/>sit de relinquenda urbe Roma et Veios, tanquam in praestantiorem urbem,
			<lb/>populariter commigrando.</p>
			<p><lb/>Veiis captis, veluti claustra sibi Romanus patefecerat ad reliquos Etruriae populos subigendos.
				<lb/>Itaque mox adversus Faliscos et Capenates, quos propinquitas Veientani belli haud
				<lb/>intactos reliquerat, exercitus ducti, eorum urbes sine longo nimium certamine in potesiatem romani populi
				<lb/>dedere compulerunt: quod tamen diversis rationibus factum est. Nam Capenatibus
				<lb/>quidem per vastitatem agrorum vis expressa dedendi. Faliscos vero admirandae virtutis
				<lb/>specimen in Furio Camillo praestantissimo Romanorum duce conspectum, ut se sponte
				<lb/>dederent, subegit . Et quos non ignis, non ferrum, non obsidio, non vastitas agrorum flectere
				<lb/>potuerat, iustitiae et honestatis splendor inflexit. Gesta est autem ras in hunc maxime modum.
				<lb/>Cum populato agro non longe a Faleriis castra Romanorum posita essent, magister
				<lb/>quidam ludi, improbae fraudis mercedem sperans, principum lilios sibi in disciplinam traditos,
				<lb/>per diversam ab hoste portam, quasi spatiandi gratia, secum eduxit. Mox alio ex alio conferto
				<lb/>sermone, diversis ab urbe tramitibus stationi Romanorum quae inter castra et urbem
				<lb/>posita erat, se cum discipulis obiecit. Captus itaque sponte sua, et ad imperatorem perductus,
				<lb/>"<q>" Falerios"</q>, inquit, "<q>"imperator, tibi hodie tradidi, quando hos pueros, quorum parentes principes
				<lb/>sunt civitatis, in manus tuas adduxi. Tu huius tanti beneficii memor gratusque erga me
				<lb/>esto"</q>. Quae ubi Camillus audivit, facinus improbi hominis despicatus, "<q> Tu, inquit, sceleste,
				<lb/>ad tui similem te venisse putas, cui turpia non solum cordi sint, verum etiam praemio
				<lb/>digna videantur ? Mihi vero populoque romano longe diversa mens est. Colimus enim belli
				<lb/>sicut et pacis iura, armaque adversus armatos hostes, non adversus imbelles pueros gerimus,
				<lb/>Ita denique Faliscorum hostes sumus, ut humana tamen societate cum eisdem nos esse coniunctos
				<lb/>meminerimus. Ego armis, patientia, virtute, quae romanae sunt artes, non improbando
				<pb n="13"/>
				<lb/>scelere Falerios vincam"</q>. Nudatum inde hominem et manibus post terga vinctum,
				<lb/>discipulis verberandum reducendumque in urbem tradidit. Ex hoc tanta mutatio Faliscorum
				<lb/>animis iniecta est, ut qui modo incredibili odio accensi, exitium potius quam pacem
				<lb/>romanam mallent, nihil aliud quam fidem et iustitiam imperatoris admirantes, sese atque urbem
				<lb/>in potestatem populi romani tradiderint. Per hunc modum Falisci superati sunt. Nec
				<lb/>multo post Tarquiniensibus et Ceritibus arma illata. Ad Vulsinienses tandem transivit bellum,
				<lb/>velut incendium quoddam alia subinde loca circum sumens: tandem ad intimas Etruriae
				<lb/>gentes, Clusinos, Perusinos, Aretinos (hae tunc potentissimae civitates erant), penetratum.
				<lb/>Hic aliquandiu substitit vis belli, et cursus victoriae retardatus est, iam ipsis civitatibus
				<lb/>commune periculum magis horrentibus, damnantibusque errorem suum, quod non
				<lb/>Veios et Falerios et Capenas, quae dudum oppida praeceperat hostis, quando in iis tutandis
				<lb/>res quoque sua agebatur, ab ipso initio defendissent, sed negligendo et quiescendo in consanguineorum
				<lb/>periculis, cum suae gentis minui vires, tum hostium augeri passi essent. Et
				<lb/>profecto non ambigitur, quin si omnes Etruriae populi uno Consilio bellum gessissent, diuturnius
				<lb/>ac magnificentius tota Etruria defendi potuisset. Sed sive Galli accolae perpetui
				<lb/>hostes, sive discordia quaedara civitatum, sive fata, cuncta iam ad Romanos trahentia, sive
				<lb/>haec simul omnia fecerunt, ut non una conspiratione ad bellum coirent. Haec certe causa
				<lb/>Romanum superiorem dsdit, quod ille et suis et sociorum viribus potens, non totam simul
				<lb/>gentem, sed singulas civitates pervadebat. Reliquae vero, ceu ea res ad se non pertineret,
				<lb/>nec, primis quibusque nbsumptis, ad proximos inde periculum foret venturum, otiosas expectactrices
				<lb/>alienae calamitatis se praestabant. Neque enim Veios, caeteris Etruriae populis
				<lb/>auxilia ferre paratis, tam longa obsidione cepisset Romanus, immo nec obsidere quidem
				<lb/>ausus esset: quippe duobus tantum populis, nec iis quidem maximis, Capenatibus et
				<lb/>Faliscis opem ferentibus, obsidionem pene totam Romani dissolverunt. Sed dum integra fuit
				<lb/>etrusca res, nunquam hic animus populis a Diis datus: fracta vero atque imminuta, sero tandem
				<lb/>saniora quidem, sed parum iam profutura Consilia inierunt. Vieta est ergo ad extremum multis
				<lb/>atque ingentibus praeliis: quorum maxime insignia fuerunt, unum apud Sutrium, in quo sexaginta
				<lb/>millia Etruscorum caesa traduntur, alterum ad Vadimonis lacum, in quo, fractis opibus
				<lb/>et fortuna vetere amissa, in pace potius quam in armis reliquam spem habere coeperunt.
				<lb/>Venit autem tota in potestatem populi romani circiter CCCCLXX annum post Romam
				<lb/>conditam, cum ab ipso conditore Romulo bella initium cepissent. His autem bellis romani
				<lb/>duces plurimi claruerunt. Nam et primus rex et primus consul, ac deinceps secuti reges consulesque,
				<lb/>dictatores praeterea quidam et tribuni militum, summa cum industria in illis versati,
				<lb/>laudem amplissimam meruere. Sed e regibus quidem, praecipuam eius belli gloriam alii Prisco
				<lb/>Tarquinio, alii Servio Tullio delegant. Ex consulibus autem, M. Valerius Publicola de hac
				<lb/>gente primus triumphavit : inde M. Fabius, P. Servilius, Mamercus Aerailius, A. Cornelius
				<lb/>Cossus, multique alii consules dictatoresque, magnam sibi in iis bellis gloriam peperere. Excellentissima
				<lb/>tamen omnium gloria fuit; M. Furius Camillus, qui Veios et Falerios subegit, et
				<lb/>Fabius Maximus, qui extremo fere tempore multis ac maximis praeliis, quantum nemo alter,
				<lb/>opes Etruscorum afflixit. Romani, quamvis armis subactos Etruscos, tamen, postquam se suaque
				<lb/>in potestatem populi romani dedidere, honesto vocabulo socios appellarunt
				<lb/>Remisso dehinc bellorum metu, secura quidem ab armis Etruria fuit, sed veluti marcescente
				<lb/>otio oppugnata. Est enim hoc mortalibus natura insitum, ut via ad amplitudinem honoresque
				<lb/>exposita, facilius se attoUant: praeclusa vero, inertes desideant. Tunc igitur imperio
				<lb/>ad Romanos traducto, cum neque honores capessere, neque maioribus in rebus versari liceret,
				<lb/>etrusca virtus omnino consenuit longe plus inerti otio quam hostili ferro depressa. Bis tamen,
				<lb/>postquam in Romanorum potestatem concessit, rebellionem publice molita est. Primum
				<pb n="14"/>
				<lb/>sub Hannibalis tempore, ducibus Aretinis: secundum sociali bello, quo Latini et Marsi et Umbri
				<lb/>a Romanis defecere. Prima rebellio iam parturiens per Aretinorum subitam oppressionem,
				<lb/>facile sopita est. Secunda vulneribus et cruore extincta, Clusiumque et Fesulae gravissimis
				<lb/>incommodis a Romanis afflictae. Fuit autem post haec sub romano imperio firmiter et indubitate
				<lb/>usque ad Arcadii et Honorii tempora, annos postquam subacta fuerat circiter septingentos.
				<lb/>Tunc enim primum Goti, Radagaso et Alarico ducibus, Italiam pervasere, iam ante
				<lb/>ab imperatoribus pene neglectam, fatiscentibus certe opibus, et potentia populi romani ad
				<lb/>ruinam vergente. Gothos Hunni secuti sunt: Himnos Vandali: Vandalos Heruli; post hos
			<lb/>iterum Gothi ; mox Langobardi multis sub regibus Italiam possidere.</p>
			<p><lb/>Declinationem autem romani imperii ab eo fere tempore ponendam reor quo, amissa libertate,
				<lb/>imperatoribus servire Roma incepit. Etsi enim non nihil profuisse Augustus et Traianus,
				<lb/>etsi qui fuenint alii laude principes digni videantur, tamen, si quis excellentes viros primum a
				<lb/>C. lulio Caesare bello, deinde ab ipso Augusto triumviratu ilio nefario crudelissime trucidatos;
				<lb/>postea Tiberii saevitiam, Caligulae furorem, Claudii dementiam, Neronis scelera et rabiem
				<lb/>ferro igneque bacchantem; si postea Vitellios, Caracallas, Heliogabalos, Maximinos et alia huiusmodi
				<lb/>monstra et orbis terrarum portenta reputare voluerit, negare non poterit tunc romanum
				<lb/>imperium mere caepisse, cum primo caesareum nomer, tanquam clades aliqua, civitati
				<lb/>incubuit. Cessit enim libertas imperatorio nomini, et post libertatem virtus abivit. Prius namque
				<lb/>per virtutem ad bonores via fuit, iisque ad consulatus dictaturasque et caeteros amplissimos
				<lb/>dignitatis gradus facillime patebat iter, qui magnitudine animi, virtute et industria caeteros
				<lb/>anteibant. Mox vero ut respublica in potestatem unius devenit, virtus et magnitudo
				<lb/>animi suspecta dominantibus esse coepit. Hique solum imperatoribus placebant, quibus non
				<lb/>ea vis ingenii esset, quam libertatis cura stimulare posset. Ita pro fortibus ignavos, pro industriis
				<lb/>adulatores imperatoria suscepit aula, et rerum gubernacula ad peiores delata ruinam
				<lb/>imperii paulatim dedere. Quamquam quid virtutis repulsam quis deploret, ac non potius communem
				<lb/>civitatis interitum? Quot enim reipublicae lumina sub Tulio Caesare extincta sunt!
				<lb/>quantis principibus civitas orbata sub Augusto inde, sive id necessarium fuerit sive malignum,
				<lb/>quanta proscriptio! quot absumpti cives! quot deleti! ut merito, cum tandem a caedibus
				<lb/>et cruore cessaret, non clementia illa, sed fessa crudelitas putaretur. Hic Tiberium, abominandae
				<lb/>mentis hominem, sibi filium et successorem delegit, qui a suppHciis et tormentis civium
				<lb/>nec inter mensas quidem unquam cessavit. Successor Tiberii Caligula, quem non occidit?
				<lb/>cuius sanguinem in civitate non ausit? Claudii post hunc crudelis amentia, non ad
				<lb/>suum dumtaxat, sed ad uxorum et libertorum nutum, omnem romanam nobilitatem trucidavit.
				<lb/>Hunc secutus Nero Caesar, cui pepercit? qui nec fratri, nec uxori, nec matri, nec praeceptori,
				<lb/>nec urbi quidem ipsi pepercit. Quanta sub ilio strages civium quanta caedes patrum
				<lb/>facta est ut verissime a quodam sit dictum tunc Neronem periisse, cum cerdonibus timendum
				<lb/>esse caeperat: absumpta videlicet romana nobilitate, plebecula et opifices in quos saeviret restabant.
				<lb/>Longum foret singulos percurrere: sed tamen eadem omnibus mens fuit, ut et timerent
				<lb/>cunctos in quibus excellens aliquid conspicarentur, et quos timerent odissent, et quos
				<lb/>odissent ferro trucidarent, donec superante odio metum, ipsi quoque trucidabantur; ut sic
				<lb/>maius illis cum civibus bellum, quam cum hostibus esset: quod paucis exemplis intelligi licet.
				<lb/>Nam lulius quidem Caesar interfectus est. Tiberio a Caligula manus iniectas putant. Ipse
				<pb n="15"/>
				<lb/>certe Caligula gladiis suorum peremptus. Claudius fungo boleto ab Agrippina uxore necatus.
				<lb/>Neronem non febris, sed gladius absumpsit. Galba Neronis successor ab Othone trucidatus
				<lb/>est. Othonem Vitellius prostravit. Vitellium romani peremerunt gladii. Idem Domitianum
				<lb/>exitus habuit, idem alios, quos enumerare prolixum magis quam necessarium esset. Hae tantae
				<lb/>caedes revolutionesque rerum utcumque tandem essent, absque deminutione et quassatione
				<lb/>imperii esse non poterant. Itaque paulatim evanescere vires et prolapsa maiestas interire caepit,
				<lb/>ac deficientibus civibus, ad externos deferri. Sed primis quidem temporibus magnitudo
				<lb/>potentiae incommoda tolerabat. Roma autem, etsi intestinis quae modo retulimus affligeretur
				<lb/>incommodis, ab externo tamen hoste tuta perstabat. Postquam vero Constantinus, amplificata
				<lb/>Bizantio, ad orientem subsedit, Italia et caeterae occidentales imperii partes, quasi pro derelictis
				<lb/>habitae, negligi coeperunt, ac tyrannorum barbarorumque invasionibus exponi; qui ceu
				<lb/>in vacuam possessionem ruentes, variis temporibus, tanquam diluvia quaedam, has terras
				<lb/>inundarunt; de quibus, quoniam illi multa per Etruriam gesserunt, et hanc ipsam de qua scribimus
			<lb/>everterunt urbem, brevi discursu, quantum necessitas flagitat, referemus.</p>
			<p><lb/>Primi omnium barbarorum post imperii sedem Bizantium translatam, Gothi, Radagaso
				<lb/>et Alarico ducibus, Italiam pervasere. Gothos antiqui Getas dixerunt. Ea gens scythica
				<lb/>est: incoluit autem primum eam Scythiae regionem, quae circa Maeotida paludem ad occasum
				<lb/>spectat. Inde, productis sedibus, circa maris pontici litus magis consedit. Eam propterea
				<lb/>oram scriptores quidam geticum litus appellant. Fama eorum potentiae antiquissima,
				<lb/>quippe non vicinas dumtaxat Europae regiones, sed Asiam quoque populati, iam inde ab initio
				<lb/>formidabiles erant. Lucullus Romanorum primus eos bello victos Moesia pepulit. Inde ab
				<lb/>Agrippa aliisque romanis ducibus ultra Danubium amnem submoti; sed propter ingentem
				<lb/>multitudinem varia incolentem loca, nunquam penitus subacti. Quotiens romana cessabant
				<lb/>praesidia, populabundi Moesiam Thraciamque et caeteras vicinas provincias consuerant irrumpere. Sub
				<lb/>Gallo tandem et Volusiano principibus, cum Gothis foedus est ictum: quo mox
				<lb/>post eorumdem principum mortem intermisso atque neglecto, usque ad Diocletiani et Maximiani
				<lb/>tempora, hostes magis quam foederati habebantur. Sub his rursus principibus renovato
				<lb/>foedere, magna Romanis ad parthicum bellum, quod Maximianus susceperat, miserunt
				<lb/>auxilia. Constantino etiam adversus Licinium gerenti bellum, aliisque interdum principibus,
			<lb/>opitulati sunt.</p>
			<p><lb/>Hac igitur cum Romanis amicitia constituta, per multosque servata annos, domesticis
				<lb/>cladibus laborare coeperunt. Hunnorum namque gens, et ipsa Scythica, praevalens armis
				<lb/>et hominum feritate, Gothos superiora Scythiae loca incolentes, quos Ostrogothas vocant, aggressa,
				<lb/>multis praeliis superatos parere sibi coegit. Hoc itaque metu perculsi inferiores
				<lb/>Gothi, cum Hunnis resistere posse nequaquam confiderent, ad Romanorum gratiam conversi,
				<lb/>Valentem imperatorem per legatos rogant, ut eos dudum amicos ac saepe opitulatos, Danubium
				<lb/>transire ac in romani solo imperii, quo Hunnorum furorem servitutemque evadant, recipere
				<lb/>dignaretur. Suam cladem, non sine periculo Romanorum futuram, docent; se, si eos
				<lb/>recipiat, in potestate principis mansuros, legibusque quas eis dederit parituros. Valens igitur
				<lb/>etsi periculosam rem in tanta barbarorum multitudine suspicabatur, tamen, ut adversus Hunnorum
				<lb/>potentiam ex ea parte imperium communiret, Gothos cum coniugibus et liberis transire
				<lb/>amnem benigne permissos intra Moesiam recepit. His autem locis Maximum quemdam cum
				<lb/>aliquot cohortibus praefecit, eique mandavit, ut quae ad usum victumque necessaria forent,
				<lb/>importanda curaret. Per doctos etiam homines religione Christiana, qua ipse princeps imbutus
				<lb/>erat, Gothos curavit imbuendos. Sed multitudinem ingentem et advenam confestim rerum
				<pb n="16"/>
				<lb/>inopia subsecuta intolerabiliter premere coepit: quam avaritia Maximi, quaestum in commerciis
				<lb/>procurantis, durius acerbabat. Hanc itaque passi aliquandiu Gothi, tandem vulgo,
				<lb/>conqueri fortunas suas misereri coeperunt, et modo improbitatem Maximi, quod importari non
				<lb/>permitteret, modo avaritiam, quod carius venderet accusare: iam sibi, mancipiis suppellectilique
				<lb/>exhaustis, liberos dumtaxat coniugesque superesse: eos iam ipsos a venditoribus exposci;
				<lb/>statim videlicet atque illi defuerint, sese tamquam pecora abductum iri: praestitisse autem
				<lb/>vel Hunnis servire, vel pugnando cecidisse, quara vel fame tabescere, vel hanc tantam avarissimorum
			<lb/>hominum contumeliam perferre. His et huiusmodi vocibus vulgo miserebantur.</p>
			<p><lb/>Reguli erant Gothorum Phritigernus et Alatheus, viri bellaces otioque infensi. Hos cum suopte
				<lb/>ingenio feroces, tum popularium querelis incensos, novarum rerum stimulabat cupiditas. Eorum opera
				<lb/>tandem Gothi Romanos invadunt; milites cum praefecto quot assequi possunt trucidant.
				<lb/>Superatis inde in congressione cohortibus, per Moesiam Thraciamque et ripensem
				<lb/>Daciara fusi, omnia populantur. Fit provincialium magna caedes; multi in servitutem trahuntur.
				<lb/>Denique Gothi, beneficiorum principis obliti, non iam precario, sed veluti propriis
			<lb/>regionibus dominantur.</p>
			<p><lb/>Per id tempus Valens apud Antiochiara erat: qui ubi haec audivit, confestim, ut tantis
				<lb/>resisterei cladibus, in Thraciam cum exercitu properavit. Commisso praelio, mala malis aggerantur.
				<lb/>Equites enim Valentis a Gothis superati, cum peditem destituissent, circumventae
				<lb/>legiones a barbaris usque ad intemecionem caeduntur. Valens autem ipse cum sagitta saucius
				<lb/>fugeret, et ob dolorem nimium saepe equo laberetur, ad cuiusdam villulae casam deportatus
				<lb/>est, quae mox a barbaris persequentibus incensa, una cum imperatore crematur.
				<lb/>Gothi victores totani vastantes Thraciam a Constantinopoleos expugnatione aegerrime repelluntur.
				<lb/>Quae ubi Gratiano Valentis nepoti, qui in occidente regebat imperium, nunciata
				<lb/>sunt, luctu simul ac periculo anxius, cum de reparando reipublicae statu consultaret, placuit
				<lb/>tandem, ut quemadmodum Nerva quondam Traianum, sic ipse tunc Theodosium virum praestantissimum
				<lb/>ex Hispania in consortium regni assumeret. Igitur Theodosius unica reipublicae
				<lb/>spes, adversus gothicum tumultum imperator creatus, purpuraque apud Sirmium a Gratiano
				<lb/>indutus, ubi in Thraciam cum exercitu pervenit, summa industria atque felicitate Gothos superavit,
				<lb/>multisque ac ingentibus praeliis victos Thracia pepulit. Sed cum ulterius barbaros
				<lb/>insequeretur, morbo correptus, aegrotare caepit. Eaque causa fuit Gratiano, ut desperata
				<lb/>Theodosii salute, cum Gothis pacem firmaret: quam mox et Theodosius ipse morbo liberatus,
				<lb/>ob collegae honorem, sine controversia secutus est, Gothosque, ut primo inimicos armis pepulerat,
				<lb/>sic postea amicos gratia et benevolentia in fide retinuit, eorumque opera in reipublicae
			<lb/>necessitatibus saepe utiliter usus est.</p>
			<p><lb/>Gratiano deinde apud Lugdunium, Galliae urbem, ac post aliquot annos Valentiniano
				<lb/>eius fratre apud Viennam interfectis, Theodosioque subinde apud Mediolanum vita functo,
				<lb/>ad Arcadium et Honorium Theodosii filios devenit imperium. Sub his tandem principibus,
				<lb/>Gothorum magna pars novarum sedium avida, Alarico viro impigro sibi duce constituto, per
				<lb/>Pannonias ac Firmium intravit Italiam. Alia item eiusdem gentis multitudo sub Radagaso duce
				<lb/>eadem loca penetravit. Hi duo Gothorum duces duoque exercitus, uno atque eodem anno,
				<lb/>qui fuit Stilicone et Aureliano consulibus, Italiam ingressi memoriae produntur. Sed exercituum
				<lb/>et ducum fortuna diversa admodum fuit. Radagasum enim ingenti multitudine Apennini
				<lb/>iuga transgressum , cum per Etruriam barbarico furore debaccharetur, et iam Roma
				<lb/>propinquo trepidaret metu, Stilico Honorii dux, vir per eam tempestatem egregius, bellando
				<lb/>superavit, tamdemque in Fesulanis montibus qui Florentiae imminent redactos hostes, et
				<lb/>omnium rerum inopia maceratos, ita delevit, ut ex ducentis Gothorum millibus (non enim pandora
				<lb/>in Radagasi exercitu fuisse traduntur), nemo incolumis evaderei. Magna pars caesa,
				<lb/>reliqui capti ac venundati. Ipse quoque Radagasus cum suos, fractis iam rebus, turpi fuga
				<pb n="17"/>
				<lb/>desereret, captus a nostris et in vincula coniectus, postquam victorum speclacula satiavit, occiditur.
				<lb/>Hanc Gothorum stragem, tantamque de hostibus victoriam partam fuisse octavo idus
				<lb/>octobris quidam putant, atque ex eo festum diem Florentiae institutum, temploque id nomen
				<lb/>inditum, quod videlicet ea die Victoria egregie parta, maximo barbarorum metu civitas liberata esset. Nos
				<lb/>vero diligentius perquirentes, hanc victoriam de Gothis habitam sub Arcadii
				<lb/>et Honorii temporibus, Stilicone iterum et Antemio consulibus, decimo post Theodosii mortem
				<lb/>octavo supra quadringentesimum christianae salutis anno comperimus: de die autem nihil
				<lb/>certi potuimus reperire. Quare illa quae de institutione festi et templi vocabulo dicta sunt,
				<lb/>in medio relinquantur. Radagasus ergo, et Gothi qui sub ilio erant, hunc in Etruria finem
			<lb/>habuere.</p>
			<p><lb/>Alaricus vero aliam Gothorum manum per Italiam rapiens, ab ipso fere ingressu castris
				<lb/>non procul Ravenna positis, per legatos ad Ilonorium missos sedes ad inhabitandum sibi
				<lb/>suisque poposcit : impetravitque, volente Honorio, ut ad eas Galliae partes quibus Vandali
				<lb/>Alanique imminebant, per favorem et amicitiam eorum qui romano parebant imperio, proficisceretur.
				<lb/>Hoc itaque foedere cum barbaris icto, cum illi in Galliam contenderent, et iam
				<lb/>apud Pollentiam urbem sub ipsis Alpibus exercitum deduxissent, nihilque hostile metuerent,
				<lb/>quidam ex Honorii ducibus Gothos improviso impetu contra fidem aggressi, magnam eorum
				<lb/>stragem primo ediderunt. Erat profecto militum firmissima spes omnes barbarorum copias ea
				<lb/>die tolli posse, quando illi, sive contemptu disciplinae militaris, sive nimia pacis fiducia, non
				<lb/>delecto castrorum loca neque aggere et fossa munito, passim inter iumenta impedimentaque
				<lb/>per agrum iacebant. Itaque magna prius ab aggressoribus edita caedes, et quacumque pervaserunt,
				<lb/>plurimus barbarorum mandabat cruor. Sed maior erat multitudo, quam ut uno impetu
				<lb/>trucidari posset. Et iam circa regem trepida quidem sed magna convenerat manus. Quo
				<lb/>in loco cum Inter sese quid agendiim foret quasi attoniti sciscitarentur, tenuisse dicitur aliquandiu suspensos
				<lb/>Gothos diei religio. Nam ne quid sceleri deesset, sacrum paschae diem,
				<lb/>quo minus caveret hostis, ad tantam caedem Honoriani delegerant. Quare Gothi, nefas ea die
				<lb/>pugnare credentes, se primo continuerunt a pugna, et sponte sua cesserunt hosti. Tandem
				<lb/>vero, ut aggressores nihilo segnius instare et suos ferociter insequi conspiciunt, ira simul et
				<lb/>indignatione furentes, veluti caeca rabie in hostes feruntur. Illi autem, qui in improvisa
				<lb/>duntaxat caede spem victoriae posuerant, ut iusta supervenit acies, facile superantur. Gothi
				<lb/>modo victi, mutata pugnae fortuna, repente victores fiunt : varie dissipatos Honorianos incredibili
				<lb/>caede prosternunt: cadaveribus et cruore omnia complent. Hinc tumentes ira victoriaque
				<lb/>elati, iustam pene rabiem contra nostros exercent. Omisso namque in Galliam itinere,
				<lb/>ac pactas sedes valere sinentes, infesto agmine per Italiam ruunt, omnia quacumque incedunt
			<lb/>late ferro igneque vastantes.</p>
			<p><lb/>Adversus hunc barbarorum furorem Stili co novo exercito opponitur. Is eorum furentes
				<lb/>impetus primus repressiti quin etiara bellandi peritia fretus, saepe barbaros inclusit, saepe circumvenit,
				<lb/>saepe contrivit, plenam habiturus victoriam, si mens sana fuisset. Sed iampridem
				<lb/>imperio inhians, has per Italiam clades nutrire cupiebat. Quare Gothos nec vinci nec vincere
				<lb/>patiebatur; sed occulte quidem illos fovens, aperte autem belli et pacis copiam denegans,
				<lb/>cum abire cuperent, in Italia sustentabat. Quae ubi Honorio patefacta sunt, Stiliconem cum
				<lb/>Eucherio filio, cui sceleste parabatur imperium, interfici iussit. Iustam certe principis iram et
				<lb/>dignam tanti sceleris vindictam acerbiora mox incommoda subsecuta sunt. Gothi enim, sublato
				<pb n="18"/>
				<lb/>Stilicene maxime duce, romanisque ob eius mortem turbatis animis, liberius iam per Italiam
				<lb/>ruentes, urbem denique illam victricem orbis (quod et scripsisse pudet) hostiliter ingressi,
				<lb/>praeter sacra loca, quae barbari licet venerabantur, caedibus omnia et cruore foedarunt.
				<lb/>Direpta inde et quibusdam locis incensa urbe, non multos postquam intraverant dies, cum
				<lb/>inaestimabili praeda et magna captivorum multitudine egrediuntur. Fuit inter captivos Placidia
				<lb/>Galla, Theodosii tilia, Arcadii et Honorii soror: quam ex augustalis palatii deliciis per horrida
				<lb/>Gothorum castra abductam (adeo sors cuncta etiam incredibiliter interdum miscet), barbarum
				<lb/>sequi dominum omnipotens fortuna compulit. Egressi Roma Gothi, per Campaniam, Lucaniam,
				<lb/>Brutios, simili clade bacchantur. Emensos Italiae longitudinem, in Siciliam traiicere conantes,
				<lb/>aestus et naufragium salutare Siculis reiecit. Consultantibus inde rursus, ne refectis navibus
				<lb/>traiicerent, an retro iter verterent, inter huiusmodi moras consultationesque, Alaricus apud
				<lb/>consentiam moritur. Gothi regis corpus, ne quis vel in mortuum vindictam exercere posset,
				<lb/>maximo captivorum et militum opere derivato Rasento amne, in medio alveo cum ditissimis
				<lb/>hostium spoliis et omni regia gaza deponunt, flumenque mox in solitum restituunt cursum.
				<lb/>Captivos post haec italici generis, vel pro magnificentia regii funeris, vel ne quis efferre
				<lb/>docereve locum possit, ad unum omnes trucidant. Inde Athaulfo Alarici propinquo sibi rege
				<lb/>subrogato, Romam iterum petunt, et quod reliquum fuerat praedae abradunt. Populata dehinc
				<lb/>Hetruria ac caeteris propinquis regionibus afflictis, in Galliam tandem, veluti procella quaedam
				<lb/>malam secum tempestatem ferens, abiere. Capta est autem Roma a Gothis anno, postquam
				<lb/>condita fuerat, millesimo centesimo sexagesimo quarto: postquam vero a Gallis capta fuerat,
				<lb/>octingentesimo. Placidia autem Galla, quam supra a Gothis captam abductamque ostendimus,
				<lb/>ab Athaulfo rege in matrimonium accepta est. Haec etiam post mortem Athaulfi regis, qui
				<lb/>Barchi noniae suorum dolo interfectus est, Constantio viro praestantissimo coniugata, Valentinianum
			<lb/>peperit,qui post Honorii mortem imperavit.</p>
			<p><lb/>Attila post haec, Hunnorum rex, quanto nullus ante terrore Italiam ingreditur. Hunnorum
				<lb/>gentem scythicam fuisse supra ostendimus. Incoluit autem primo supra Maeotida paludem;
				<lb/>inde mutatis sedibus, intra Pannoniam consedit. Post amplificatam potentiam, imperiumque
				<lb/>super multas gentes longe lateque extensum, ad Attilam et Bledam fratres regnum devenit.
				<lb/>Sed Attila, per dolum Bleda necato, solus regna vit; potentissimus quidem omnium regum
				<lb/>qui ante ipsum fuerant. Parebant enim sibi immanissimae fortissimaeque nationes: ipse
				<lb/>quoque truci pavendus ingenio, ad terrorem orbis terrarum natus videbatur. Hic igitur Macedonia,
				<lb/>Moesia, Thracia Illyrioque vastatis, tandem pervagata Germania, in Galliam transiit.
				<lb/>Addidit viribus dolum. Quod enim Romanos Gothosque persequebatur, ne in unum eorum
				<lb/>potentiae convenirent, Romanis per literas ostendit, se Gothos, gentis suae antiquos hostes et
				<lb/>veluti fugitivos servos, toto orbe perquirere atque ulcisci velle; Romanos rogare vel arma secum
				<lb/>iungant ad inimicorum vindictam, vel otiosos spectatores se praestent. Gothis vero se adversus
				<lb/>Romanos dumtaxat hostilia ferre arma confirmavit: proinde quiescerent, aut se ipsi coniungerent.
				<lb/>Haec a Romanis Gothisque depraehensa, amicitiae iungendae causa fuere. Quare
				<lb/>in unum convenientes Theodoricus Gothorum rex ac Etius Patritius, a Valentiniano iuniore
				<lb/>in Galliam missus, Romanorum Gothorumque exercitus adversus Attilam coniunxerunt. Quae
				<lb/>ubi Attilae nunciata sunt, truculentior iam inde factus, omnia vastat: urbes quot expugnare
				<lb/>per Galliam potest, ad solum usque subvertit, tempia incendit, igne et ferro cuncta absumit.
				<lb/>Committitur tandem praelium maximum atque atrocissimum, in quo supra clx millia cecidisse
				<lb/>traduntur. In eo praelio Theodoricus Gothorum rex ab Hunnis occiditur: Attila ipse
				<lb/>usque ad castra cum ingenti suorum caede fugatur. Ab oppugnatione castrorum mors sui
				<lb/>regis Gothos avertit. Itaque quasi aequo Marte discessum est, cum alteri regem amisissent,
				<lb/>alteri castris inclusi se inferiores praelio faterentur. Attila igitur haud multo post tempore
				<pb n="19"/>
				<lb/>in Pannoniam reversus, cum exercitum reparasset, non iam Galliam, sed Italiam ipsam invadere,
				<lb/>decrevit. Quare profectus cum Hunnorum et aliarum gentium maximis copiis, Aquilegiam
				<lb/>urbem in ipso Italiae limine obsedit. Diutius obsidio eius urbis Attilam remorata est: triennio
				<lb/>toto circa illam consumpto, expugnatur. Ferunt cum iam barbaros taedium desperatioque
				<lb/>capiendae urbis cepisset, et infecta re abeundum putarent, Attilam, speculandi gratia circa
				<lb/>urbem obequitantem, animadvertisse ciconias ex altis turribus pullos efferre. Quod simul
				<lb/>atque vidit, constitit laetus: suisque ostendes, "<q> Aspicite,"</q> inquit,"<q> commilitones: praesciae futuro
					<lb/>rura, aves, filios deportant, et quam perituram sciunt, deserunt urbem. Agite iam nunc
					<lb/>mecum: destinata nostrae victoriae moenia invadite. Haec dies tinem laborum et praedam
				<lb/>abunde vobis tradet"</q>. His adhortationibus incensi barbari, arma corripiunt, et acrius solito
				<lb/>moenia circumstant. Nec defuit augurio fides. Urbs diu obsessa, brevi expugnatur. Attila
				<lb/>captam Aquilegiam, trucidati civibus, solum adusque subvertit. Mox inde movens exercitum,
				<lb/>Vicentiam, Veronam, Mediolanum, Ticinum pari terrore pervadit, ac post multam oppidanorum
				<lb/>diripi caedem. Exanimata itaque metu reli qua Italia, victoremque terribilem horrendo
				<lb/>pavore expectante, Leo pontifex maximus (nondum enim haec intolerabilis, quam nunc videmus,
				<lb/>superbia pontificatum irrepserat, sed in humilitate et sanctimonia praesidebant), pro salute
				<lb/>cunctorum, legatione ad Attilam suscepta, cum apud Mincium amnem castra habentem Attilam
				<lb/>reperisset, facundus praesul feritatem victoris orando mollivit, ac ut, omissa Italia, ad propria
				<lb/>regna reverteretur obtinuit. Cogitantem post haec rursus imperium Romanum concutere,
				<lb/>variasque iactantem minas, mors opportuna e medio sustulit. Nam post convivium laxius
				<lb/>hilariusque celebratum, resupinus cum dormitaret, sanguis e naribus fluens, vitalibus oppletis
			<lb/>meatibus, repente necavit.</p>
			<p><lb/>Post Hunnorum feritatem, Vandalorum furor exarsit. Haec gens ab extremis Oceani
				<lb/>Arctoi finibus excita, per multas vagata terras, tandem, permissu romanorum principum, in
				<lb/>Pannoniis consedit. E Pannoniis rursus, Stilicone solicitante, Rhenum transisse dicitur, biennio
				<lb/>fere antequam Roma a Gothis caperetur. Inde aliquot annis in Gallia commorata, in
				<lb/>Hispaniam primo, mox in Africam transgressa, circa Hipponem consedit. Nec multo post,
				<lb/>Carthaginem et plerasque Africae urbes occupatas, multos annos detinuit. Cum hac autem
				<lb/>gente Valentinianus imperator, qui Honorio successerat, foedus iecerat: sed eo mox Romae
				<lb/>a suis interfecto, cum Maximus quidam, imperio occupato, Eudoxiam Valentiniani uxorem
				<lb/>per violentas sibi nuptias coniunxisset, Vandali ab Eudoxia solicitati, Genserico rege eos
				<lb/>ducente, Italiam navibus advecti, Romam intrarunt tertio et quadragesimo anno postquam
				<lb/>Gothis capta fuerat. Nihil eorum ingressus ab hostili defuit: capti cives, urbs spoliata, tempia
				<lb/>quoque, quae prius Gothi intacta reliquerant, a Vandalis direpta. Satiatos denique praeda
				<lb/>Vandalos, cum Eudoxia, sive capta sive recepta, Gensericus in Africam reduxit .
				<lb/>Ad has Gothorum, Hunnorumque et Vandalorum calamitates Odoacer quartus accessit
				<lb/>Hic Toralingorum et Herulorum magnis copiis in Italiani ductis, cum Orestem patritium sibi
				<lb/>cum exercitu occurrentem apud Ticinum superasset, et Augustulum mox Romae ab imperio,
				<lb/>quod post Maioranum et Antemium occupaverat, deiecisset, non solum Italiam, sed Romam
				<lb/>quoque ipsam possedit. Adversus hunc tertio decimo iam anno Italiam occupantem, Zeno imperator, qui
				<lb/>apud Constantinopolim Orientem regebat, Theodoricum Gothorum regem, iam
				<lb/>ante apud se magno in honore habitum, ad liberandam Italiam misit. Erat autem Theodoricus
				<lb/>ex his Gothis qui olim in suis sedibus remanentes Hunnis Attilaeque servierant: qui
				<lb/>cum valido exercitu Italiam ingressus, Odoacrem primo non longe ab Aquilegia iuxta Sontium
				<lb/>amnem, deinde apud Veronam gravi praelio superatum, tandemque Ravennae obsessum et
				<lb/>ad deditionem coactum occidit, Romamque et Italiam recepit, cum summa alacritate omnium
				<lb/>populorum. Verum laeta huius principia tristissimos exitus habuere. Nam post victoriam,
				<pb n="20"/>
				<lb/>multitudine Gothonim undique diffusa, quas receperat urbes veluti captivas possedit, ut non
				<lb/>liberati ab eo Italiae populi, sed saeviorem etiam domiaum accepisse viderentur. Huic tandem
				<lb/>post multas Italiae clades apud Ravennani defuncto, Attalaricus nepos ex filia puer adhuc cum
				<lb/>Amalasunta matre in regno successit. Attalarico inde mortuo, Theodasus; post hunc Vitiges;
				<lb/>post Vitigem Hildebatus; mox Eraricus; post Totila, omnium crudelissimus, regnum obtinuit.
				<lb/>Hi omnes Gothorum reges Italiam tenuere. Sed adversus Theodasum, quem in ordine tertium
				<lb/>regem fuisse diximus, Iustinianus imperator (ad hunc enim post Zenonis et Anastasii et
				<lb/>Iustini mortem imperium devenerat) Belisarium cum exercitu in Italiam misit, ex huiusmodi
				<lb/>causa permotus. Amalasunta Theodorici regis tilia, quam una cum Attalarico eius nato in
				<lb/>regno successisse ostendimus, mortuo filio, Theodasum consubrinum suum in consortium regni
				<lb/>adscitum, regem creavit. Qui, beneficii immemor, haud multo post, ut solus regnaret, in
				<lb/>Vulsinii lacus insula, ubi domus et thesauri regii fuerunt, reginam occidit. Id quidem factum
				<lb/>animos Gothorum sic alienarat ab rege, ut parum a seditione abesset. His igitur cognitis
				<lb/>imperator, tempus liberandae Italiae venisse ratus, Belisarium cum exercitu misit. Qui posta.
				<lb/>quam in Italiam copias traiecit, Neapolim urbem, partes Gothorum pertinacissime retinentem,
				<lb/>obsedit expugnavitque, non absque ingenti caede Neapolitanorum Gothorumque, qui ab initio
			<lb/>obsidionis se urbe incluserant.</p>
			<p><lb/>Inter haec Gothorum copiae adversus Belisarium a Theodaso missae, cum in Campania
				<lb/>essent, ob eas quas supra memoravimus causas infensae regi, seditione militari Vitigem,
				<lb/>egregiae nobilitatis hominem et regia stirpe antiqua natum, sibi regem creaverunt. Vitiges
				<lb/>ergo rex per hunc modum ab exercitu factus, ut regnum sibi stabiliret, propere in Etruriam
				<lb/>et Flaminiam copiis reductis, Theodasum occidit. Moxque Ravennam ingressus, Amalasuntae
				<lb/>filiam, Theodorici neptem, sociam regni uxoremque adsumpsit. Dum haec apud Gothos
				<lb/>geruntur, Belisarius felicitate discordiarum fretus, Romae exercitu admoto, volente populo
				<lb/>romano, intra urbem recipitur. Varia post hoc fortuna belli fuit. Vitiges enim, rebus compositis,
				<lb/>nonnumquam ita praevaluit, ut Belisarium intra urbem Romam diu obsideret, tanta fame
				<lb/>populum romanum exercitumque intra moenia premente, ut aegre sit urbis sustentata defensio.
				<lb/>Sed tolerantia Belisarii cunctas difficultates superavit: adauctisque tandem copiis, obviam
				<lb/>Gothis egressus, mira felicitate per Etruriam et Flaminiam cum hoste conflixit. Ad extremum
				<lb/>vero omnibus Gothorum copiis profligatis, Vitigem apud Ravennam captum simul cum regina
			<lb/>uxore Constantinopolim abduxit.</p>
			<p><lb/>Liberata penitus videbatur Italia, et profecto erat, modo vel parum temporis ad solidandam
				<lb/>victoriam Belisarius impendisset. Sed dum eadem magnitudine animi, qua hostium
				<lb/>copias vicerat, reliquias contemnit, semina maioris incendii et duriorum calamitatum ab eo
				<lb/>relieta vastitatem et ruinam Italiae brevi tempore pepererunt. Gothi enim, qui per Italiam,
				<lb/>praecipue autem per transpadanas partes quae longius abfuerant a bello, remanserant, ut
				<lb/>Belisarium abesse cognoverunt, in unum convenientes ac se ipsos cohortantes, Hildebaldum
				<lb/>primo quendam, moxque Eraricum, ac illis subinde infra biennium seditione suorum interfectis,
				<lb/>Totilam regem creaverunt. Hic, reparatis Gothorum viribus, magnoque conflato exercitu
				<lb/>adversus Etruriae civitates, quae post Belisarii victoriam a Gothis defecerant, plus quam
				<lb/>barbarica feritale desaevit. Denique potentia simul atque ingenio ferox, Italiam totam, quae
				<pb n="21"/>
				<lb/>paulo ante a Belisario liberata gaudio exultabat, duriore servitute rursus oppressit; urbem
				<lb/>quoque romaiiam diu obsessam liostiliter ingressus, lotam diripuit, eversaque murorum parte,
				<lb/>civibus aut interlectis in captivitatem abductis, ita vastavit, ut quadraginta amplius dies sine
				<lb/>ullo penitus habitatore fuisse, quidam auctores sint. Supra deceni haec pestis annos Italiani
				<lb/>tenuit, donec per Narsem eunuchum a lustiniano cum exercitu inissum, bello victus et interfectus
				<lb/>est, ac omnes Gothi ad internecioneni deleti. Hic fuit Totila, quem ob saevitiam inflictarum
				<lb/>cladium, Dei flagellum quidam appellant: genere quidem Gothus, sed in Italia natus
				<lb/>educatusque: de quo monuisse ista voluimus, quod plerique vulgo secuti famam longe alitar
			<lb/>opinantur.</p>
			<p><lb/>Liberatam Gothorum dominatu Italiam paucis post annis Longobardorum furor oppressit.
				<lb/>Ea gens ab extremis Germaniae finibus Oceanique protinus lictore originem traxit. Egressi
				<lb/>autem patrio solo novarum sedium quaerendarum gratia, Ibore et Aione ducibus, Vandalos,
				<lb/>Herulos et Gepidas aliasque vicinas gentes saepe bello superarunt: mutatisque frequenter
				<lb/>sedibus, tandem intra Pannonias constiterunt. Inde rursus excilos Italiam venisse constat, a
				<lb/>Narse solicitatos arcessitosque. Nam mortuo lustiniano, cum lustinus eius successor Narsem ab
				<lb/>administratione Italiae parum grate revocare, commotus iuiuria Narses, creditur barbarorum
				<lb/>concitatione, vel sui desiderium, vel certe vindictam ingratitudinis procurasse. Sophiae denique
				<lb/>Augustae lustini uxori Narsem, quod erat eunuchus, ad pensa per contumeliam revocanti,
				<lb/>talem se illi telam ordiri respondit, quam donec vivat non sit expeditura . Hinc odio simul
				<lb/>atque metu anxius Albuinum Longobardorum regem solicitare non destitit, identidera monens,
				<lb/>ut inopibus Pannoniae ruribus omissis, ad Italiae opulentiam se suosque conferret. Albuinus
				<lb/>igitur bis adhortationibus inductus, Longobardos cum coniugibus et liberis ad iter parat;
				<lb/>quoque certius Italiam retinere in potestate possit, viginti Saxonum millia, item alias barbaras
				<lb/>gentes, eadem spe opimarum sedium pellectas, sibi coniungit. Profectus inde magno agmine
				<lb/>virorum, mulierum, puerorum, iumentorum, secus Adriatici sinum maris, qua planissimus in
				<lb/>Italiam aditus est, cum omni suorum multitudine ingreditur. Inde late diffusus omnia populatur.
				<lb/>Vene tiae atque Galliae urbes, praeterquam quod Gothorum cladibus admodum afflictae erant,
				<lb/>pestis insuper recens exinanierat. Itaque nullo fere negotio sibi metu aut vi cunctas parere
				<lb/>Albuinus compellit. Veronam, Vicentiam, Mediolanum et alias subinde vicinas urbes capit.
				<lb/>Papia vero tres annos obsidionem perpessa, tandem Longobardis deditur. Denique ante
				<lb/>Albuini regis mortem, quem sexto supra triennium mense postquam Italiam ingressus erat
				<lb/>periisse constat, omnis fere Italia usque Ravennam et Etruriam, praeter admodum paucas
				<lb/>munitissimas arces, in Longobardorum potestatem devenit. Nec ambigitur quin idem rex
				<lb/>totam penitus subegisset, si vel paucis fuisset annis vita superstes. Periit autem in medio
				<lb/>victoriarum cursu apud Veronam, dolo uxoris interfectus. Causa eius mortis in hunc modum
				<lb/>traditur. Ante adventum Longobardorum in Italiam, inter Albuinum et Cunemundum Gepidarum
				<lb/>regem grave exarsit bellum. Productis mox in aciem utrinque copiis, rex Gepidarum
				<lb/>ab Albuino cominus pugnante occiditur. Profligatis inde Gepidis, eorumque rebus eversis,
				<lb/>Rosemundam regis filiam, praecipuae pulcritudinis virginem, inter captivos Albuinus abduxit:
				<lb/>captusque splendore formae, paulo post eam suscepit uxorem. Erat Albuino, ut Germanorum
				<lb/>mos fuit, pro ostentanda virtute, ex regis a se caesi calvaria poculum argento auroque addito
				<lb/>fabrefactum : eo solemnibus fere conviviis, quoties regina abesset, utebatur. Hilariori igitur
				<lb/>caena apud Veronam urbem per id tempus instituta, poculum poscit : dumque reginam praesentem
				<lb/>graviter ferre animadvertit, vino simul et cursu victoriarum superbus, reginae propinari,
				<lb/>illamque una cum patre bibere iubet. Regina dolorem alto premens corde, benigno affatu,
				<lb/>quando ita iubeat, regi paret. Mox que, velut paternis exagitata furiis, duobus militibus,
				<pb n="22"/>
				<lb/>quorum alterum regi infensum, alterum amore sui devinctum pereuntemque sciebat, in consilium
				<lb/>facinoris assumptis, per illos in cubiculum clam receptos dormientem interficit regem.
				<lb/>Ipsa vero navim ingressa, per Athesim fluvium Ravennam aufugit. Longobardi, Albuini
				<lb/>corpore regio funere sepulto, Dephonem praecipuae nobilitatis hominem sibi regem praefecerunt. Hic fuit et
				<lb/>virtute longe inferior Albuino et natura crudelior. Itaque mox eo intra
				<lb/>biennium defuncto, per decem fere annos absque rege Longobardi fuere, ducibus gentis, qui
				<lb/>iam varie per urbes Ilaliae sparsi erant, ita impigre bellum gerentibus, ut nunquam sit regia
				<lb/>desiderata potestas. Per hos duces Longobardorum gens alia post alia appetendo loca, Brundusium
				<lb/>usque Tarentumque subegit, praeter urbem Romam, quam constai in huius gentis potestatem
			<lb/>nullo unquam tempore devenisse.</p>
			<p><lb/>Post decennio rursus placuit regem creari: quod mox per omne tempus, usque ad Desiderium
				<lb/>qui ultimus eorum rex in Italia fuit, observatum est. Cumque Gothi primo apud
				<lb/>Ravennam sedem regni statuisseni, Longobardi apud Ticinum regia constituta, Etruriam,
				<lb/>Flaminiam, Umbriam, Samnium reliquasque Italiae regiones per suarum gentium duces gubernabant.
				<lb/>Quatuor supra ducentos annos in Italia dominatam Longobardorum gentem constat,
				<lb/>ac multorum regum successionem per hoc tempus habuisse. Tandem cum graviores iniurias
				<lb/>populo romano pontiticibusque inferret, Carolus Francorum rex, cui postea ex rebus gestis
				<lb/>Magno fuit cognomen, in Italiam precibus Adriani pontificis maximi evocatus, Desiderium
				<lb/>Longobardorum regem post aliquot prosp era praelia apud Papiam obsessum, ad deditionem
				<lb/>coegit; ipsoque cum uxore ac liberis in Galliam deportato, atque reliquis Longobardorum
				<lb/>ducibus varie profligatis, gravem eius gentis dominatum a cervicibus Italorum dimovit. Ob
				<lb/>quae et alia subinde merita, ab Adriano evocatore multis ac maximis privilegiis ornatus, mox
				<lb/>a Leone eius successore Augustus appellatus, imperatorium nomen dignitatemque suscepit.
				<lb/>Hinc nata est, quae hodie quoque perdurai, imperii romani divisio, aliis in Graecia, aliis in
				<lb/>Gallia Germaniaque romani principis nomen usurpantibus. De quo non ab re fuerit, pro
			<lb/>cognitione rei, panca repetere.</p>
			<p><lb/>Romanum imperium a populo romano institutum atque perfectum est. Nam reges quidem
				<lb/>non ita late possederunt, ut imperium meruerit appellari. Sub consulibus ac dictatoribus
				<lb/>tribunisque militaribus, qui fuerunt libero populo magistratus, et res et nomen emersit imperii,
				<lb/>Africa pene tota magnaque Asiae parte ultra Armeniam et Caucasum montem armis subacta.
				<lb/>Europae vero, Hispaniis, Galliis, Graecia, Macedonia, Thracia aliisque subinde partibus bello
				<lb/>domitis, Rheno et Danubio imperium terminarunt. Maria insuper insulaeque et litora a
				<lb/>Bosphoro in Britanniam cuncta paruerunt. Haec omnia per quadringentos sexaginta quinque
				<lb/>annos ab unius urbis libero populo perfecta. Externis invictum bellis, intestinae civilesque
				<lb/>discordiae oppressere. Imperatores hinc creari coepti, quod ante armorum castrorumque
				<lb/>nomen fuit, id tanquam intestino vigente bello, intra moenia inductum: verbo quidem legitima
				<lb/>potestas, re autem vera dominatio erat. Stipati armorum caterva, metu servire compellebant
				<lb/>cives. Ab his imperatoribus Germania et quibusdam provinciis ad imperium adiunctis, foris
				<lb/>quidem potentia non nihil extensa est: domi autem vires imperii assiduis pene caedibus imminutae.
				<lb/>Sed ab initio quidem singuli imperabant: Nerva autem, qui duodecimus ab Augusto
				<lb/>successit, primus sibi consortem delegit imperii: quo postea exemplo, duo interdum principes
				<lb/>eodem tempore extiterunt. In partitione tamen rerum, usque ad Constantini tempora, praecipua
				<lb/>Romae servabatur auctoritas: post Constantinum vero sedemque imperii Bizantium
				<lb/>translatam, maxime factitatum est, ut duobus imperatoribus institutis, alter Romam atque
				<lb/>Italiam, alter Orientem susciperet gubernandum. Sed fere apud Constantinopolim summa
				<lb/>rerum habebatur: qui illic imperabant, saepe alio sibi adiuncto Romam Italiamque solebant
				<lb/>committere. lamque ex consuetudine sequestratum, illud orientale, hoc occidentale vocabatur
				<pb n="23"/>
				<lb/>imperium. Occupantibus deinde Italiam barbaris, occidentale cessavit imperium : nec post
				<lb/>Augustulum illum, quem ab Odoacre deiectum ostendimus, quisquam, ne tirannico quidem,
				<lb/>per Italiam et Occidentem id nomen suscepit usque ad Carolum Magnum, quem a Leone
			<lb/>pontifice imperatorem diximus appellatum.</p>
			<p><lb/>Inter Augustulum vero et Carolum per trecentos fere annos imperium cessavit: quod
				<lb/>hinc intelligi licet. Odoacer Toralingorum rex, deiecto Augustulo, tredecim annos Romam
				<lb/>Italiamque possedit. Gothi, qui cum Theodorico rege Odoacrem oppressore, sexaginta fere
				<lb/>annos in his locis dominati sunt. Nonnihil temporis Narses intercepit. Mox Longobardi
				<lb/>ducentos et quatuor annos tenuerunt Italiam. Post Longobardos a se oppressos fugatosque
				<lb/>vigesimo quinto fere anno, Carolus imperator Romae creatus obliteratum nomen imperii
				<lb/>dignitatemque resumpsit. Enim vero prius etsi bini imperatores rempublicam gu bemabant,
				<lb/>tamen alter ab altero dependebat, consortesque ambo erant imperii. Post Carolum vero neque
				<lb/>consortium ullum, nec ulla penitus remansit communio: divisi animi, divisa item signa. Nam
				<lb/>ante Carolum, imperatores vexillo rubro, quod populi romani antiquum fuit insigne, aquilam
				<lb/>auream addiderant: qui postea successerunt Carolo fuscam aquilam fulvo gestarunt vexillo:
				<lb/>quo quidem insigni nullo unquam tempore usus fuerat populus romanus. Fuit praeterea disceptatio
				<lb/>varia, cum alii veterem imperatorum seriem et antiquum succedendi morem servandum
				<lb/>censerunt; alii, etsi alienum a iure, tamen quia expediret, novum electionis exemplum a pontifice
				<lb/>introductum probarent. Nobis autem plurimum videtur referre, populus romanus hortatu
				<lb/>pontiflcis, an pontifex ipse iniussu populi imperatorem crearit. Constat enim nullius magis
				<lb/>quam populi romani id munus esse. Nam pontificatus per illa tempora magis ab imperatoria
				<lb/>auctoritate pendebat, nec quisquam praesidebat, nisi quem post senatus, cleri et populi romani
				<lb/>electionem, imperatoria comprobasset auctoritas. Verum haec censurae illorum, qui iuris
			<lb/>pontificii peritiores habentur, subicimus.</p>
			<p><lb/>Carolo certe ipsi, utcumque tandem electo, divina porro humanaque faverunt: et fuit
				<lb/>profecto vir dignus imperatorio culmine, et qui non solum rerum gestarum magnitudine, verum
				<lb/>etiam plurimarum virtutum excellentia, Magnus meruerit appellari. Idem fortissimus atque
				<lb/>mitissimus, summa iustitia nec minori sobrietate, ad gloriam rei bellicae, quae in illo maxima
				<lb/>fuit, liberalium artium studia et doctrinam literarum adiunxerat. Ter in Italiam cum exercitu
				<lb/>venit. Primo adventu Desiderium Longobardorum regem apud Ticinum subegit. Secundo
				<lb/>adversus Araisum beneventanum ducem Capuam usque profectus est. Tertio Leonem pontificem
				<lb/>a Romanis per iniuriam eiectum, in urbem restituit: quo tandem tempore imperatorium
				<lb/>nomen dignitatemque promeruit. Bella praeterea multa ac maxima contra Hunnos, Saxones,
				<lb/>Aquitanos et alias quasdam nationes per se et filios ac praefectos felicissime gessit. Huius
				<lb/>successores quidam eam Italiae partem in qua Longobardorum regia fuit possidentes, se reges
				<lb/>Italiae nuncuparant: quorum e numero fuerunt Pipinus Caroli filius, item Bernardus et Lotharius
				<lb/>nepotes ac Ludovicus Lotharii filius: quorum Lotharius et Ludovicus non solum Italiae
				<lb/>reges, sed etiam imperatores Romanorum fuere. Sed et alii Caroli successores in Gallia
				<lb/>primo, mox et in Germania romanum velut per manus traditum gubernarunt imperium usque
				<lb/>ad Arnulfum Germaniae regem, qui septimus a Carolo successor et ultimus eius sanguinis
			<lb/>imperator fuit.</p>
			<p><lb/>Postquam igitur in Germaniam imperium abiit, ac pauci ex iis in Italia statione continua,
				<lb/>plurimi vero adventiciis, cum erat opus, exercitibus ad tempus morabantur, civitates Italiae
				<lb/>paulatim ad libertatem respicere, ac imperium verbo magis quam facto confiteri coeperunt,
				<lb/>Romamque ipsam et romanum nomen, veneratione potius antiquae potentiae, quam presenti
				<lb/>metu recognoscere; denique quotcumque ex variis barbarorum diluviis superfuerant urbes
				<lb/>per Italiam, crescere atque florere et in pristinam auctoritatem sese attollere. Sed in Etruria
				<pb n="24"/>
				<lb/>quidem, a primis illis Romanorum bellis usqiie ad haec tempora, civitates multae, oppidaque
				<lb/>magna, quorum prius fuerat auctoritas, interierant. Nam et Cerae et Tarquiniae et Populonia
				<lb/>et Luna, quae urbes quondam magnae iuxta litus inferi maris positae fuerunt: et per
				<lb/>mediterraneam regionem Veii, quam urbem decennio supra obsessam a Romanis ostendimus;
				<lb/>item Rusellae, Capenae, Faleriae, omnino defecerant. Clusium et Fesulae parum ab interitu
				<lb/>distabant. Florentiam vero quidam ab Attila Hunnorum rege, alii a Totila eversam, inde
				<lb/>longum post tempus a Carolo Magno restitutam, prodidere. Nobis autem satis superque
				<lb/>exploratum est Attilam Hunnorum regem nunquam Etruriam latrasse, sed nec citra Mincium
				<lb/>amnem, qui ex Benaco in Padum influit, unquam progressum; Totilam vero Gothorum regem
				<lb/>contra Etruriae civitates, quae post victoriam Belisarii a Gothis defecerant, desaevisse ostendimus. Eo
				<lb/>adducor, ut, confuso nomine, pr o Totila Attilam a quibusdam acceptum per
				<lb/>errorem credam. Incendisse autem Totilae animum ad delendam liane urbem, praeter novam
				<lb/>defectionem, vetus quoque dolor existimatur, quod videlicet dudum apud eam tot Gothorum
				<lb/>millia cum Radagaso duce occubuissent; itaque refricante memoriam animo, Florentiam tolli
				<lb/>voluisse: qua stante, velut trophaeum de sua gente in Etruria positum extabat. Haec si
				<lb/>ita suut, supra ducentos annos, qui inler Totilam Carolumque fuere, eversam iacuisse hanc
				<lb/>urbem necessarium est. Qua in re illud non immerito quem movebit, si per tam longum
				<lb/>tempus vacua populo relieta sit urbs, quibus interea loeis viees fuerint asservati. Nam novos
				<lb/>quidem ex Romanis habitatores a Carolo duetos credere vanissimum est, praesertim tot calamitatibus
				<lb/>involuta atque ita iam pridem multis cladibus urbe Roma afflieta, ut supplemento
				<lb/>habitatorum ipsa potius indigeret, quam aliis dare posset. Denique ad Ostiam urbem adeo
				<lb/>Romanis necessariam per haec ipsa fere tempora cum deficerent ineolae, propter vacuitatem
				<lb/>romanae urbis colonos e Sardinia positos memoriae proditum est. Ego igitur magnas quidem
				<lb/>inflictas a Totila elades, plurimam caedem factam civium et eversa moenia existimo, sed neque
				<lb/>urbem funditus deletam, neque per medium illud tempus sine habitatoribus omnino fuisse.
				<lb/>Video namque dives illud ac praecipuum Martis templum et alia quaedam aediticia supra
				<lb/>aetatem Totilae vetusta extare : quae cum incolumia relicta conspiciam, totam urbem deletam
				<lb/>credere non libet, neque haec ipsa absque habitatoribus tamdiu stetisse. Quare moenia potius
				<lb/>a Carolo restituta; et nobilitatem, quae difiisa munitionibus urbis, frequentia in praediis suis
				<lb/>castella munierat, intra urbem revocatam; urbem denique ipsam varie disiectam in formam
			<lb/>urbis redactam, sed reparatam magis quam rursus conditam, existimo.</p>
			<p><lb/>Urbes igitur, quae per Etruriam perierant, supra ostendimus. Ex his vero, quae per
				<lb/>tot adversas tempestates emersae, ad extremum evaserant, Pisae, Florentia, Perusia, Senae
				<lb/>plurimum eminebant. Sed Pisani classe potentes late mari dominabantur eo facilius, quod
				<lb/>maritima ex tuscis urbibus haec sola remanserat, Tarquiniis, Luna et Populonia iam pridem
				<lb/>absumptis. Florentini autem industx-ia terra praevalebant. Perusini ubertate soli et opportunitate
				<lb/>loci crescentes, magnam potentiam habuere. Senas splendor urbanarum rerum et
				<lb/>familiarum excellentia longe nobilitarunt, et attulerunt potentiae materiam Rusellae et Populonia
				<lb/>finitimae quondam urbes eversae. Proximi erant Aretini, bonitate agrorum et amplitudine
				<lb/>territorii omnibus fere praestantes; sed Inter Florentinos et Perusinos constitutis, duarum
				<lb/>validissimarum civitatum offciebant potentiae. Nam Cortona quidem in Aretinorum potestate
				<lb/>diu permansit, nomine etiam civitatis amisso, donec haud multo supra nostrani aetatem pristinum locum
				<lb/>recuperare promeruit. Hos proxime sequebantur Lucenses, Volaterrani, Pistorenses,
				<lb/>Urbevetani, Viterbienses; nam Sutrinos et Nepesinos atque omnem illam Etruriae
				<lb/>partem quae romanae urbi adiacet, ut secunda primo Romanorum fortuna, sic postremo adversa
				<lb/>magis afflixerat. Hae igitur civitates memoratu dignae, post longas tempestates et multiplicia
				<pb n="25"/>
				<lb/>pericula, superstites erant. Sed ex omnibus quos supra memoravimus, Perusinorum antiquissima
				<lb/>potentia est. Haec enim civitas et ante romanum imperium inter capita Ktruriae una e
				<lb/>tribus nominata, et ad extremum secundum vel tertium polentiae semper obiinuit locum : quod
				<lb/>neque Clusio, neque Aretio, quae olim capita quoque et ipsa fucrunt, ad extremum contigit.
				<lb/>Nam Pisanorum quidem non antiqua sane fuit polentia, nec ullam fere apud veteres haec
				<lb/>civitas habuit auctoritatem. Omne eius robur citra Caroli tempora iloruit, mari tamen quam
				<lb/>terra longe nobilius. Nec eius pristina origo a nostris est, sed a Graecis. Eo factum reor,
				<lb/>ut florente quondam mari terraque Etruria, nullam ipsa partem auctoritatis teneret: eversis
				<lb/>autem nostris maritimis urbibus, dominandi susceperit facultatem. Senensium autem novam
				<lb/>esse civitatem, Florentini et Aretini veteres agri ipsis pene Senarum moenibus contermini
				<lb/>ostcndunt. Crevit tamen postea et plurimum floruit, splendore ac magniticentia nulli maximarum
				<lb/>non aemula. Aretii vero et Clusii et Volaterrarum vetustissima origo est. Tyrrhenorum
				<lb/>ea oppida constat fuisse, quos troianum ante bellum in Italia floruisse supra ostendimus. Cortonam
				<lb/>ante etiam Tyrrhenorum adventum a Pelasgis conditam, quidam auctores sunt: sed eam,
				<lb/>Pelasgis pulsis, mox Tyrrheni habuere. Viterbienses ab Aretinis ortos, vetusta apud utrumque
			<lb/>populum fama obtinuit.</p>
			<p><lb/>Fuerunt praeterea inter civitates per superiora illa tempora coniunctiones quaedam :
				<lb/>Florentini, Perusini et Lucenses sese mutuo dilexerunt. Credo quod bine pistoriensis, illinc
				<lb/>aretinus interiectus ager tines comunionesque promiscuas, ex quibus discordiarum materia
				<lb/>plerumque oriri solet, utrinque sequestrabant. Inter Senenses item et Pisanos volaterrano
				<lb/>divisos agro concordia viguit. Sed haec vel studia partium, vel factionum respectus saepenumero
				<lb/>variabant. Etenim quod cuiusque rationibus aptissimum est, id promptissime populi
				<lb/>amplectuntur. Alque ego puto per prima illa tempora post barbarorum cessationem inter
				<lb/>civitates nostras concordiam viguisse; mox vero, ut crescere coeperunt, vacuas ab externo
			<lb/>metu, invidia et contentione transversas agere.</p>
			<p><lb/>Attulerunt autem his bellorum et discordiarum abundantissimum fomitem crebrae inimicitiae
				<lb/>inter pontitices romanos imperatoresque coortae. Nam imperium illud, quod in Carolo
				<lb/>Magno maxime propter tutelam romanae ecclesiae fundatum ab initio fuit, in Germaniam ut
				<lb/>supra ostendimus delatum, tales plerumque habuit successores, ut ad nullam rem magis quam
				<lb/>ad persequendos evertendosque pontiiices creati viderentur: adeo unde salus petita erat,
				<lb/>scelus emersit. Causa fere inimicitiarum illa suberat, quod ecclesiastica quaedam iura hi ut
				<lb/>sua retinere, illi antiquata licentia usurpare iiitebantur. In eos itaque pontitices sententiis
				<lb/>et censuris, quae sola eorum tunc erant arma, ut severe poterant, animadvertebant, civitates
				<lb/>et principes adversus illorum vesaniam concitabant, et ne quis eorum pareret edictis, sub
				<lb/>gravissimarum denunciatione poenarum deterrebant. Illi contra armis terribiles aderant. In
				<lb/>re ambigua, variae inclinationes animorum his vel illis faventium reperiebantur.
				<lb/>Haec itaque magnis saepe studiis per Italiam agitata, eo demum contentionis processere,
				<lb/>ut non solum civitates singulae, verum etiam populi intra una moenia constituti, vario favore
				<lb/>dividerentur. Ita per Etruriam natae sunt factiones duae: una fautrix pontiiicum, imperatoribus
				<lb/>adversa; altera imperatorio nomini omnino addicta. Sed ea, quam imperatoribus
				<lb/>adversam supra ostendimus, ex iis fere hominibus confiata erat, qui libertatem populorum
				<lb/>magis compiectebantur: Germanos autem barbaros homines sub praetextu romani nominis
				<lb/>dominari Italis, perindignum censebant. Alia vero factio ex iis erat, qui imperatorio nomini
				<lb/>addicti, libertatls et gloriae maiorum immemores, obsequi externis quam suos dominari malebant.
				<lb/>Hinc studia partium coorta, magnarum calamitatum initia fuere. Nam et publicae
				<lb/>res contentione et cupiditate magis quam bono et honesto tractabantur; et privatim odia
				<lb/>inimicitiaeque in dies crescebant. Ita privatim et publice simul invaserat morbus, qui primo
				<pb n="26"/>
				<lb/>vastitatem urbium ad extremum prorupit . Maxime vero eius morbi vis per Federici secundi
				<lb/>tempora in Etruria exarsit. Licet enim eius avus, qui item Federicus appellatus est, pulsis
				<lb/>urbe pontilicibus, contra eorum fautores pluribus locis intulerit arma, ac Mediolanum diu
				<lb/>obsessum ad solum evertit, Parmamque et Placentiam longo afflixerit bello, et quatuor falsos
				<lb/>pontitices contra veros perfoverit, ac postea Herricus pater non minori acerbitate animi
				<lb/>desaevierit, tamen quantum ad res etruscas attinet, secundus Federicus principium et causam
				<lb/>attulit civilium externarumque calamitatum. Hic paterna quidem origine a svevis ortus, materna
				<lb/>autem a siculis regibus, antequam ad imperium vocaretur, Siciliae regnum cum matre
				<lb/>Constantia possidebat, maxime pontificum romanorum tutela in eo defensus. Sed postquam,
				<lb/>Ottone amoto, ad imperium assumptus est, confestim avi ac patris vestigia ingressus, per tres
				<lb/>et triginta (tot enim regnavit) annos maximis calamitatibus sedem romanam affecit, tres per id
				<lb/>tempus pontitices persecutus, Honorium, Gregorium, Innocentium. Privatus autem ad extremum,
				<lb/>lugdunensi concilio, ac imperiali et regia potestate depositus, non quemadmodum avus
				<lb/>eius, tandem post multa errata se ipsum humilians, ad gremium rediit: sed et concilia et decreta
				<lb/>contemnens, non solum ea quae tenebat restituere, sed insuper alias occupare perrexit. Siciliam
				<lb/>igitur et Apuliam ac proximas Italiae partes ex materna ut diximus haereditate possidens,
				<lb/>ac ex propinquo magis adhaerens, civitates Etruriae curiosius observavit, illas denique nudare
				<lb/>adversariis, ac suarum partium facere instituit. Hoc ille non solum in praesentia, verum etiam
				<lb/>in futurum existimavit conducere. Nam quod filiis abundabat, ut est hominum mens sibi ipsi
				<lb/>nimis assentatrix et credula, longam illis in Italia successionem parare constituerat. Id ita
				<lb/>demum contingere existimavit posse, si diversae factionis hominibus per Etruriam depulsis,
				<lb/>amici et fautores eius haud ambigue civitatibus praesiderent. Hac itaque mente Etruriam cum
				<lb/>exercitu ingressus, per singulas urbes auxilia subministrando, ac ipsa per se et filios adeundo,
				<lb/>monendo denique et irritando, ut hi qui imperatorias fovebant partes adversarios pellerent
				<lb/>effecit. Nec id quidem persuadere difficile fuit, tumentibus iampridem animis et multifariam
				<lb/>inimicitiis Inter cives vigentibus. Quo quidem tempore multa intestina praelia, multae caedes
				<lb/>civium et domorum incendia atque alia quae civilis ira ferre solet, per singulas fere urbes
				<lb/>perpetrata traduntur. Nec tamen hi qui pulsi erant quieverunt, sed castella quaedam suarum
				<lb/>civitatum invadentes, ex illisque cientes bella, caedibus et rapinis omnia infestabant. Adversus
				<lb/>hos Federicus ipse tantorum malorum auctor et rogalu civitatum et sua ipse sponte,
				<lb/>quasi contra imperii turbatores et laesae maiestatis reos insurgens, pleraque rebellantia obsedit
				<lb/>loca. Et si quibus ex oppidis adversa factio pelli non potuit, ea tota oppida pr o hostibus
				<lb/>habuit, ferroque et igne populatus est. Ita partium studia, quae prius civili motu et urbanis
				<lb/>contemptionibus ad id tempus per Etruriam agitata fuerant, per huius Federici rabiem ad
				<lb/>caedem et sanguinem ac expulsioiiem civium et vastitatem urbium compulsa fuere. Ipse certe
				<lb/>tanta immanitate in his rebus versatus est, ut quosdam diversae factionis homines captos a se
				<lb/>et in Apuliam sub custodia missos, sive ut propriam satiaret iram, sive ut partium suarum
				<lb/>hominibus gratificare tur, effossis prius oculis membrisque mutilatis, per varia tormentorum
				<lb/>genera occiderit. Cuius rei vindicta nequaquam diu dilata est, cum et ipse et filii male
				<lb/>perieriut, et illa ipsa quam persecutus fuerat adversa Etruriae factio, armata ad eversionem
			<lb/>sui generis potenter affuerit, scelerati sanguinis poena gloriose exacta.</p>
		</div>
		<pb n="27"/>
		<div type="book">
			<lb/><head>Liber secundus</head>
			<p><lb/>Pervagatiorem nobis historiam superioris libri necessitas fecit. Nam neque
				<lb/>tantum opus aggressos, originem urbis indictam illibatamque praeterire fas putavimus,
				<lb/>neque post illam enarratam, statim, sine aliquo nexu rerum, ad propria
				<lb/>fuit tempora siccis, ut ita dixerim, pedibus transeundum. Itaque brevi discursu
				<lb/>longa pervagati tempora, quaecumque ad notitiam dicendorum necessaria fuerunt quasi argumentum
				<lb/>pretexentes, uno in libro collegimus, ut neque civitatum Etruscarum initia atque
				<lb/>progressus, neque imperii romani declinatio atque divisio, neque haec ipsa, quae mox omnia
				<lb/>quassarunt, studia partium factionesque, unde ortum augmentumque habuerint, ignota essent.
			<lb/>Iam vero non cursu, sed incessu erit utendum.</p>
			<p><lb/>Post Federici obitum, cuius de nefando scelere supra diximus, florentinus populus, iam
				<lb/>pridem illorum qui rempublicam occuparant superbiam saevitiamque exosus, capessere gubernacula
				<lb/>rerum ac tueri libertatem perrexit, civitatemque totam omnemque eius statum populari
				<lb/>arbitrio continere. Ea de causa robuste insurgens, domique et foris multa duxerat providendum.
				<lb/>Domi quidem, reducta nobilitatis ea parte quae dudum sub Federico exularat, et
				<lb/>beneficio sibi illam coniunxit, et partem huic adversam per huius reductionem reddidit imbecillam.
				<lb/>Reipublicae vero gubernandae duodecim viros suffragio populi crcatos praefecit,
				<lb/>quos ab honoris antecellentia vulgari quidem nomine Antianos dixere. Urbe autem tota in
				<lb/>sex regiones divisa, earum ex singulis magistratus sumebantur ac caetera omnia reipublicae
				<lb/>munera. Multitudinem vero urbanam per easdem regiones sub vexillis descripsit, ut esset
				<lb/>simul domi praesidium, si quid contra nobilitas moliretur simulque militiae, cum bellum posceret,
				<lb/>designatus exercitus. Ab bis initiis profectum, mirabile dictu est quantum adoleverit populi
				<lb/>robur. Homines enim, qui dudum aut principibus aut eorum fautoribus, ut vere dixerim,
				<lb/>inservierant, gustata libertatis dulcedine, cum populus iam ipse dominus auctorque honoris
				<lb/>esset, totis se viribus attollebant, quo dignitatem Inter suos mererentur. Igitur domi consilium
			<lb/>et industria; foris autem arma fortitudoque valebant.</p>
			<p><lb/>Prima huius populi, post libertatem receptam, expeditio suscepta est adversus pistorienses;
				<lb/>nec ea quidem ambititione vel dominandi cupiditate, sed provida cura libertatis retinendae.
				<lb/>Pistoriensium enim per superiora iam inde tempora cadem quae Florentinorum conditio fuerat.
				<lb/>Imperatorii nempe fautores nominis adversarios pepulerant: ipsi dominabantur, neque per
				<lb/>mortem Federici statum mutaverant. Vulgabat vero lune fama Corradum Federici filium,
				<lb/>suscepto imperatoris nomine, magnas in Germania copias paravisse, Italiam regnumque paternum
				<lb/>haud dubie petiturum. Ad huius igitur rei famam excitus florentinus populus, civitatem
				<lb/>
				<pb n="28"/>
				<lb/>tam propinquam durare in partibus sibi periculosum arbitratus, reducere Pistoriensium exules
				<lb/>per factionem dudum pulsos, populumque ac libertatem in ea quoque urbe asserere constituit.
				<lb/>Hac de causa in Pistorenses exercitus ductus est, multum admodum reclamante ea civium
				<lb/>parte, quae fautrix imperli habebatur. Quin etiam cum perstaret in proposito populus, armaque
				<lb/>expediret, signa publica efferret, plerique principes eius factionis sequi recusarunt: sed nihilo
				<lb/>magis ob eam rem profectio retardata est. Ingressi Pistoriensium fines, cum obviam fuisset
				<lb/>hostis, pugnam conseruerunt: in qua usque adeo superior virtute et audacia Florentinus fuit,
				<lb/>ut profligatos Pistorienses magna cum strage urbem ad usque praecipites ageret: moenia finem
				<lb/>insequendi fecere. Ab hac Victoria elatus populus, cum in urbem rediisset, cives qui sequi
				<lb/>publica signa recusarant, verbis minisque exagitatos, abire in exilium compulit. Hi ad Senenses
				<lb/>Pisanosque ob partium studia confugientes, illorum sublevati opibus, bellum Florentiae intulerunt.
				<lb/>Ex hoc iam florentinus populus adversam imperio factionem palam adsciscere visus
			<lb/>est, et ad favorem eius piane respicere.</p>
			<p><lb/>Per idem fere tempus Aretinis, qui dudum sub Federico pulsi exulabant, praebita auxilia
				<lb/>sunt, quo in urbem regrederentur. Convenerant enim illi magna multitudine apud Rondinem
				<lb/>castellum aretini agri, bellumque Aretio tumultuosius inferebant. Itaque eadem ratione fovendos
				<lb/>civitas duxit, qua exules Pistorenses. Quatuor praeterea populi eodem anno in societatem
				<lb/>assumpti: Lucenses et Miniatenses odio Pisanorum; Urbevetani et Alcinates qui Senensibus
				<lb/>adversabantur. Cum enim Pisani et Senenses exulibus faverent, auxiliaque submitterent, pari
			<lb/>versura illorum inimicos fovere visum est.</p>
			<p><lb/>Post haec eodem anno bis exercitus eductus: primum in mugellanum agrum, cum exulum
				<lb/>fautores Accianicum magnis copiis obsessuri adventassent: secundo ad Montaream, quo ex
				<lb/>castello nuper occupato exules bellum tumultuosius ciebant. Utroque in loco prospere gesta res,
				<lb/>dispari tamen facilitate. Nam in Mugellano quidem confestim fusae fugataeque sunt hostium
				<lb/>copiae: Montarea vero per mediam hiemem dura atque aspera obsidione domita, frustra conantibus
				<lb/>reliquis exulum obsessis auxilium ferre. Captum denique id castellum, ad solum diruitur
				<lb/>Eodem anno societas inita est cum lanuensibus adversum Pisanos, ac magno elatoque
				<lb/>animo bellum undequaque susceptum. Hac fere priori anno digna memoratione gesta.
				<lb/>Proxima dehinc aestate in Pistorienses exercitus reductus, cum hostes superiori praelio
				<lb/>fracti sese moenibus continerent, vastato circa urbem agro, ad Titianum consedit. Id castellum,
				<lb/>quia munitissimum erat, aliquot dies obsidionem pertulit, nec prius quam vi machinarum
				<lb/>domitum, in potestatem pervenit. Florentino ad Titianum sedente, Pisani cum exercitu adversum
				<lb/>Lucenses congressi, praelium non procul Toporio commiserunt. In eo praelio fracti
				<lb/>Lucenses fugatique sunt, magnaque eorum multitudo a victoribus capta trahebatur. Quod postquam
				<lb/>in florentino exercitu auditum est, sociorum dolentes casum, movere illico signa ac succurrere
				<lb/>perditis rebus statuerunt. Profecti igitur, rapto agmine, victrices Pisanorum copias ad
				<lb/>Heram fluvium consequuntur. Ibi sistere hostem ac pugnare invitum compellunt. Raro unquam
				<lb/>atrocius quam ea die pugnatum tradunt, cum et Pisanus recenti Victoria superbus fortiter
				<lb/>dimicaret, et Florentinus odio doloreque incensus obstinatissime niteretur. Post longum certamen
				<lb/>superati ad extremum Pisani, terga verterunt: quos profligatos palantesque secati victores,
				<lb/>magnani caedem edidere. Captivorum ad tria millia cum plerisque signis militaribus relata
				<lb/>sunt: fuitque ingentis solatii loco, quod Lucenses captivi, qui modo trahebantur exempti
				<pb n="29"/>
				<lb/>Per haec ipsa ferme tempora exules florentini, duce Guidone comite, cui Novello cognomentum
				<lb/>fuit, Fighinum ingressi, bellum inde tumultuosius inferebant. Quare paulo post
				<lb/>reductas ex agro pisano capias, alia rursus expeditio indicitur: profectique equites peditesque
				<lb/>urbani, ad Fighinum castra posuere. In eo obsidendo, cum apparatus niaiores fierent (erat
				<lb/>enim id oppidum per ea tempora in primis nobile), orta pacis mentio est, demumque recepta
				<lb/>his ferme conditionibus; ut exulibus reditus in urbem esset, utque Novello abducere militem
				<lb/>sine fraude liceret. Ea fide servata sunt receptum tamen oppidum a Florentinis, illico eversum ;
				<lb/>oppidanique ipsi magna ex parte Florentiam traducti; hisque locus in urbe ad inhabitandum
				<lb/>datus; nec multo post in partem reipublicae aequa cum aliis civibus conditione recepti.
				<lb/>Confecto fighinensi bello, antequam reducerentur copiae, Alcinatibus opem ferre placuit.
				<lb/>Hi enim socii iam pridem a Senensibus obsidione pressi, extremo in discrimine versabantur.
				<lb/>Itaque Fighino profecti, per aretinum agrum ad hostem duxere. Pugna ingens commissa est
				<lb/>non longe ab oppido, superatique in ea pugna Senenses, magna suorum clade terga dare ac
				<lb/>obsidionem solvere coacti sunt. Ita liberatis periculo sociis, exercitus, praeclaris rebus una
			<lb/>aestate locis pluribus gestis, in urbem rediit.</p>
			<p><lb/>Hoc igitur victoriarum successu elatus populus, ut primum ver advenit, magnis rursum
				<lb/>copiis egressus, Pistorium circumsedit. Pistorienses vero, cum neque in se quicquam spei
				<lb/>nec in amicis superesset, ne ad extremam dimicationem perducerentur, cedere tandem Florentinorum
				<lb/>voluntati statuerunt. Eius rei causa legalus cum potestate publica missus est
				<lb/>Ildebrandinus Ottoboni filius, vir per ea tempora magnae in republica auctoritatis, cumque
				<lb/>eo iurisperiti duo ad formulam concipiendam. Hi pacem Pistoriensibus his conditionibus permisere:
				<lb/>ut foedus et amicitia post hac Florentino Pistoriensique perpetua foret; exules omnes
				<lb/>Pistorienses in urbem reciperent; bona restituerent ; bellum inferrent omnibus qui florentini
				<lb/>nominis hostes essent, praeterquam adversum Pisanos et Senenses; captivi omnes utrinque
			<lb/>dimitterentur.</p>
			<p><lb/>Post haec rursus Alcinum copiae reductae, et commeatus eo delatus, quo socii bello
				<lb/>pressi assiduo sustentareatur. Hae commeatu exposito cum expedite redirent, aliquot hostium
				<lb/>castellis in via expugnatis, ditatae praeda in urbem rediere. Et iam fervebant animi malora
				<lb/>in dies capessere. Itaque, secuta mox aestate, quanto nunquam prius apparatu in Senenses
				<lb/>proficiscuntur. Cum omnia late vastarent, castellaque urbi finitima expugnare adorirentur,
				<lb/>conterriti Senenses pacem quaesiverunt: quae haud cunctanter illis data est. In ea ita convenit,
				<lb/>ut Senenses post hac Alcinatibusbellum ne inferrent, neve hostibus florentini oopuli sociorumve
				<lb/>faverent . Inde Bonitium copiae traductae. Id oppidum sine ulla mora Florentinis
				<lb/>deditur. Post haec in Volaterranos transitum est: quae civitas non satis pacata florentino
				<lb/>nomini credebatur, et favisse quondam Pisanis caeterisque hostibus, ac diversarum partium
				<lb/>homines in ea tunc urbe praevalere constabat. Eo igitur cum perventum esset, quamquam
				<lb/>montis altitudo oppidique conspecta omnem expugnationis adimebat spem, ascendere tamen
				<lb/>placuit, et quam proxime urbi signa ostendere. Id cum factum esset, ac diffusus miles popularetur,
				<lb/>Volaterrani magna multitudine ab oppido irruentes, repentino impetu Florentinos
				<pb n="30"/>
				<lb/>invasere. Adiuvabat terrorem natura ipsa loci. Declivis enim praecepsque ab oppido descensus
				<lb/>est, facilisque telorum de superiori parte coniectus, ut primo statim impetu coacti sint Florentini
				<lb/>pedem referre. Sed conscia virtutis mens, insignisque victoriarum memoria, adversissimis
				<lb/>etiam locis superare hostem in animum induxit. Itaque sese invicem cohortati, facto
				<lb/>globo, sursum versus signa intulerunt. Volaterrani, utpote qui neque duce certo, neque ordine
				<lb/>ullo, sed ut quemque tulerat casus in hostem descenderant, ubi contra quam rati fuerant,
				<lb/>dirigi in se aciem ac signa inferri viderunt, parumper tolerantes praelium, referre primo pedem,
				<lb/>mox effuso protinus cursu ad oppidum refugere: quos insecuti viclores usque ad portas,
				<lb/>ceciderunt terga. In ipsis vero portarum angustiis maxime tumultuatum est, conantibus aliis
				<lb/>super alios irrumpere. Tantaque fuit trepidatio, ut desertam omni praesidio portam mixti
				<lb/>simul victi victoresque intrarent. Antesignani ad portam subsistentes, grave agmen expectarunt:
				<lb/>quod postquam advenit, signa illata sunt, et intra urbem penetratum. Nulla post haec
				<lb/>fuit dimicatio. Volaterrani enim, ubi captam viderunt urbem, abiectis supplices armis ad
				<lb/>placandam victoris iram convertuntur. Matros familias passis crinibus, sacerdotes veneranda
				<lb/>manibus sacra praeferentes, misericordiam implorabant. Haberent, quando superi ita voluissent,
				<lb/>urbis dominatum; civibus et innocenti parcerent turbae; culpa factum esse paucorum,
				<lb/>quod alienas ab utilitate sua partes Volaterrani suscepissent; in auctores modo culpae recidere
				<lb/>poenam oportere. Ea dicentibus haud difficile fuit veniam impetrare. Neque sceleris enim,
				<lb/>Vneque acerbitatis quiquam Volaterrani admiserant: partium modo studia agebantur, eaque
				<lb/>mens civitatis ab initio fuerat, ut reductos mallet quam perditos Volaterranos. Itaque nemo
				<lb/>post ingressum violatus est, nemini bona ablata, pauci modo principes diversae factionis in
				<lb/>exilium acti, formaque reipublicae constituta. Ad ea conficienda aliquot dies absumpti .
				<lb/>Post haec in Pisanos copiae traductae sunt. Pisani in tanto Florentinorum successu
				<lb/>pugnae fortunam minime experiundam rati, sese moenibus continebant, missisque in castra
				<lb/>oratoribus, pacem et ipsi poposcerunt. Dictae conditiones durae quidem, mullaque Pisanis
			<lb/>per eam pacem edempta, obsidesque ob ea implenda suscepti.</p>
			<p><lb/>Haec permulta quidem et egregia mirabili felicitate una aestate a florentino populo gesta
				<lb/>sunt, adeoque prosper fuit omnium caeptorum cursus, ut is fuerit annus victoriarum nuncupatus.
				<lb/>Ex pisano demum agro laeta plaudentiaque agmina, triumphantiura more, domum redierunt
				<lb/>Eodem anno, crescente populi auctoritate, aedes publicas, ubi nunc praetorium est, aedificare
				<lb/>placuit. Cuius rei causa, cum a locorum dominis facta redemptione solum publicum
				<lb/>effecissent, aedes praestanti magnificentia fundaverunt, ac rostra et iudicia in bis constituerunt,
				<lb/>cum ante id tempus praesides domibus fere privatis uti couvsuessent, Consilia vero populi per
				<lb/>tempia agitarentur. Ita et foris et domi eo anno populi maiestas exaitata est.
				<lb/>Altero dehinc anno, cum deesset belli materia domi, Urbevetanis postulantibus missi
				<lb/>equites quingenti. Hi cum forte Aretium pervenissent, Aretini guelfarum partium (iam enim
				<lb/>per favorem florentini populi in urbem redierant), equitatus praesentia sublevati, raptis confestim
				<lb/>armis, diversae factionis homines, qui per Federici tempora rempublicam gubernarant,
				<lb/>urbe pepulerunt. Creditum est Guidonem cognomento Guerra (is enim praefectus equites
				<lb/>ductabat) auctorem adhortatoremque pellendi fuisse: et submissa ab eo invadentibus auxilia,
				<lb/>et formidinem illatam adversariis, palam constabat. Ea re Florentiae cognita, etsi non ingratum
				<lb/>erat illarum partium homines pulsos esse, tamen verebantur ne id civitatis Consilio contra
				<lb/>fidem machinatum crederetur. Erat vero periculum, quoniam et Pistorii et Volaterris eadem
				<lb/>quoque factio Florentinorum praesidiis sustentabatur, ne in suspicionem versa cuncta turbaret.
				<pb n="31"/>
				<lb/>Quocirca rem corrigendam rati, indicto exercitu in Aretino egrediuntur. Cum ad urbem
				<lb/>pervenissent, partim terrendo, partim cohortnndo, effecerunt ut pulsi Aretio cives ab illis
				<lb/>ipsis, qui pepulerant, reciperentur. Ita pacatis rebus, foedus cum Aretinis renovatum est, et
				<lb/>societas in quinquennium inita: idque in foedere ascriptum, ut Aretini magistratum, qui
				<lb/>peregrinus eligi consueverat, de Florentinis in triennium susciperent. Quod ea de causa
				<lb/>tunc provisum est, quo concordia civium servaretur, et quae redierat factio sub tutela magistratus
				<lb/>secura perstaret. Susceptus est autem primus Florentinorum ab Aretinis Teglarius
			<lb/>Aldobrandi filius Adimar eques florentinus.</p>
			<p><lb/>Eodem anno foedus cum Senensibus renovatum est: legati vero ad hoc missi Oddo
				<lb/>Altovita et Iacobus Ceretanus. In eo foedere multa ultro citroque conventa fuere: et illud
				<lb/>in primis, ne Florentini Senensium, neve Senenses Florentinorum exules reciperent neve faverent,
				<lb/>et si postulatum foret ab alterutra civitate, expellerentur; subsidia invicem exhiberent
				<lb/>ad ea quae quoquo modo possessa forent retinenda. Ictum est hoc foedus apud Donatianum
				<lb/>oppidum: legatique Senensium iecerunt Provincianus Ildobrandi filius Salvanus, et Berengarius
			<lb/>senensis. Ita quietis pacatisque rebus, optima inde spe discessum est.</p>
			<p><lb/>Per haec ipsa tempora, cum viderentur omnia pacata, maximaque florentino populo ex
				<lb/>rebus gestis auctoritas accessisset, nova rursus turbationum fomenta in Apulia oriuntur. Federico
				<lb/>enim superstite filii duo fuerant, Corradus legitimis ex nuptiis, et Manfredus ex concubina
				<lb/>matre, caeterum admodum nobili. Hunc, quia ingenio acri et forma conspicuus erat
				<lb/>ac liberalibus studiis ingenue eruditus, favor hominum plurimus sequebatur: vivensque Federicus
				<lb/>in honore habuit, et moriens Tarentinorum principem illum reliquit. Ad Corradum
				<lb/>vero regni ac potentiae omnis pertinebat successio. Is igitur non multo post obitum Federici
				<lb/>ex Germania movens, cum superatis Alpibus in Venetos descendisset, per Adriaticum mare
				<lb/>in Apuliam transiit. Ibi cum regnum aliquod tempus administrasset, in aegritudinem incidit
				<lb/>adversam: qua dum curatur, veneno extinctus creditur, medico eius a Manfredo fratre corrupto.
				<lb/>Successorem sibi Corradus Corradinum filium, tunc admodum puerum sub tutela matris
				<lb/>in Germania degentem, testamento reliquit. Et quia suspectum habebat Manfredi animum,
				<lb/>curam tuendi administrandique regni propinquis uxoris, quos secum e Germania duxerat,
				<lb/>quoad tilius adolesceret, demandavit. Horum in manibus arces armaque ac potestatem summam
				<lb/>in regno reliquit. Quae cum intueretur Manfredus, quoniam haec omnia contra se provisa
				<lb/>intelligebat, confestim ad ingenium versus, Innocentio pontifici romano, qui quondam Federici,
				<lb/>postea Corradi persecutione exagitatus fuerat, reconciliatus est, partesque romanae sedis prae
				<lb/>se ferens, adeo gratam operam pontifici exhibuit, ut non solum in principatu a patre suscepto
				<lb/>confirmaretur, verum etiam aliis titulis dignitatibusque augeretur. Pontifex denique ipse
				<lb/>Manfredi favore sublevatus, fines regni intrare ausus est; brevique deiectis Corradini tutoribus,
			<lb/>cuncta in suum nutum potestatemque recepit.</p>
			<p><lb/>Caeterum, haud multo post, Manfredus, obortis adversum pontificem discordiis, ac manifeste
				<lb/>dissentiens, Luceriae copias parare ac bellum movere constituit. Nec pontifex ipse
				<lb/>segnis militem contrahere et conatum omnem adhibere pergebat. Inter hunc apparatum belli.
				<pb n="32"/>
				<lb/>Innocentius Neapoli moritur. Quam veluti oblatam sibi fortunae beneficio facultatem arripiens,
				<lb/>Manfredus ita per vacationem romanae sedis vires extendit, ut creatus mox Alexander
				<lb/>pontifex, diffisus regni negotiis, excederet finibus, ac se Ananiam cum omni curialium turba
				<lb/>reciperet. Missus autem adversus Manfredum legatus Octavianus romanae ecclesiae cardinalis,
				<lb/>quamquam praevalidis copiis insignique omnium rerum apparatu, usque adco tamen
				<lb/>inferior bello fuit, ut magnam de se apud multos suspicionem relinqueret, ne studio partium,
				<lb/>quo ex genere inficiebatur (erat enim Ubaldinae gentis), Manfredo faveret. Denique sub hoc
				<lb/>legato, sive sponte sua cedente, sive per vim pulso, plerasque regni partes Manfredus occupavit,
				<lb/>potensque inde factus, suo iam nomine regnare incepit. Huius igitur successum
				<lb/>deiectionemque pontificis Pisani Senensesque ac caeteri eius per Etruriam tactionis adeo
				<lb/>laetis percipiebant animi, ut prae gaudio exultare triumphareque viderentur, impetumque susciperent
			<lb/>rerum novandarum.</p>
			<p><lb/>Quare sequentis anni initio Pisani, spreto foedere cum Florentinis sociisque nuper icto,
				<lb/>in agrum lucensem intulerunt arma, lateque circa Auserim fluvium omnia popularunt: castella
				<lb/>etiam quaedam expugnare aderti sunt. Ad huius rei nuncium. Florentini Lucensesque in armis
				<lb/>fuerunt, coniunctisque una copiis ad hostem profecti, signis coUatis dimicarunt. Praelium
				<lb/>atrox fuit: sed tandem impares viribus Pisani in fugam vertuntur. Capti ex his ad tria millia,
				<lb/>caesi autem permulti, multi etiam dum fugerent vorticibus amnis absorti periere. Victores,
				<lb/>traiecto Auseri, Pisis copias admoverunt, omniaque circa urbem ferro igneque vastantes, ad
				<lb/>iniquissimam Pisanos compulerunt pacem. Supra illa quae in priore foedere convenerant,
				<lb/>Mutronae oppidum cum libero maris litore aliaque complura castella, multumque agri dimittere
				<lb/>coacti sunt, et immunitatem Florentinis permittere; illud praeterea victis expressum, ut
				<lb/>ponderibus et mensuris florentino more pisani uterentur. Per hunc modum immaturus Pisanorum
				<lb/>impetus tunc repressus est. Fama tamen Manfredi in dies crescebat; multaque Senenses
				<lb/>moliri machinarique ferebantur. Qui rumor cum increbresceret, timentes Florentini, ne Bonitium
				<lb/>ab se deficeret, praesertim cum incolae eius oppidi partes omnino diversas prae se ferrent,
				<lb/>subitaneo profecti milite, nullo tale aliquid suspicante, Bonitium occuparunt, et parte
			<lb/>murorum deiecta, in potestatem continuerunt.</p>
			<p><lb/>Per haec ipsa fere tempora Aretini ob easdem suspiciones commoti, arma corripuerunt,
				<lb/>egressique omnibus copiis, Cortonam urbem finitimam, quae per successum Manfredi minime
				<lb/>quietura credebatur, expugnare adoriuntur. Urbs erat arduo situ et defensorum piena: sed
				<lb/>tantus fuit impetus, tamque audax Aretinorum coeptum, ut pluribus simul locis intra moenia
				<lb/>penetraretur. Inde, pugna per urbem eommissa, facile Cortonenses superati sunt, abiectisque
				<lb/>tandem armis, sese victoribus permisere. Aretini arcem in summa urbis parte munitam praesidiis
				<lb/>confirmarunt: maenia vero ab inferiori parte urbis quibusdam locis diruerunt, quo rebellandi
			<lb/>Cortonensibus adimerent potestatem.</p>
			<p><lb/>Dum haec a Florentinis sociisque adversus suspiciones Manfredi providentur, intestina
				<lb/>intra urbem oritur seditio. Ea siquidem pars nobilitatis, quae dudum sub Federico plurimum
				<lb/>potuerat, successu Manfredi elata, sese in spem attollere coepit, iampridem infensa populo,
				<lb/>cum ób partium studia, tum quod reductis adversariis, se ab republica exclusam dolebat.
				<lb/>Igitur indignatione saucia et in spem elata, compellare invicem, cohortari et liberius commonere,
				<lb/>ne ea contumelia diutius perferatur, adsciscere homines eius factionis, captare rumores
				<lb/>ac se in dies magis erigere. Haec cum suspicionem populi augerent, magistratus ex eo
				<lb/>numero principes quosdam ad se vocat, qui praecepta contemnentes, se suis aedibus continebant,
				<lb/>nec magistratui parebant vocanti. Praecipui inter hos erant Uberti, genus per ea
				<lb/>tempora longe potentissimum. Id cum maxime contumax appareret, populares quorum in
				<lb/>manibus respublica erat, adiuncta sibi nobilitatis ea parte, quae suo dudum beneficio in urbem
				<pb n="33"/>
				<lb/>redierat, corripiunt arma, ac facto agmine, ad expugnandas Ubertorum aedes ire pergunt.
				<lb/>Illi iampridem haec praevidentes, sese ad praelium comparaverant, non solum armatorum
				<lb/>globo, verum etiam saxis e superioribus aedium locis impetum populi arcentes. Sed adversus
				<lb/>tantam multitudinem frustra conati, demum franguntur: caesi alii, alii pulsi, nonnulli etiam capti,
				<lb/>de quibus est postea supplicium sumptum. Ex hoc caeterarum quoque familiarum homines
				<lb/>illius factionis, populares etiam permulti, studio diversarum partium infecti, omnes denique
				<lb/>hi, qui aut ipsi aut sui multum sub Federico potuerant, urbe tunc eiecti, Senas, quod per id
				<lb/>tempus ea civitas partium illarum fautrix habebatur, populariter confugerunt . Non erat dubium,
				<lb/>quin Senensibus ex foedere, quod triennio ante cum Florentinis ictum fuerat, recipere
				<lb/>exules non liceret. Itaque civitas illa, expectatione aliquandiu suspensa, ubi Senas convenisse
				<lb/>audivit, oratores mittere statuit, qui iniuriam quererentur. Missi sunt autem florentini
				<lb/>populi nomine oratores duo, Albicius Trinciavelliae, lacobus Gherardi, et quidem ambo peritiam
				<lb/>iuris habentes, ut si de foedere disceptandum foret, ius civitatis tutarentur. Hi Senas
				<lb/>profecti, cum magistratum populumque adiissent, et foedus recitarunt et postularunt, ut exules
				<lb/>secundum conventa pellerentur. Senenses vero, cum gratia exulum, qui ambiendo rogandoque
				<lb/>multos flectebant, tum Manfredi fiducia, reperire exceptiones ac demorari exules, trahere denique
				<lb/>rem in longum pergebant. Quod postquam a Florentinis satis animadversum est, bellum
				<lb/>illis aperte indicitur . At exules, quando totam belli molem sua causa imminere cernebant,
				<lb/>ad Manfredum conversi, respicere regem atque opem illius exposcere. Quod etsi ante per
				<lb/>literas crebro fecerant, tamen quia parum momenti in literis suspicabantur fore, legatos mittere
				<lb/>placuit. Princeps eius legationis fuisse traditur eques florentinus apprime nobilis ex
				<lb/>familia Ubertorum. Farinatae illi nomen erat. Item alii ex singulis familiis, prout quisque
				<lb/>vel auctoritate vel rerum gerendarum experientia praestabat, ad id munus delecti: hisque
				<lb/>communi omnium exulum consensu permissum, ut quae in rem putarent fore, ea dicenda
				<lb/>apud regem agendaque curarent. Profecti ergo magnis itineribus, ad ea loca in quibus rex
				<lb/>erat pervenerunt. Ibi, postquam dicendi tempus illis datum, in hunc modum locutos accepi:
				<lb/>"<q> Si nulla tecum, praestantissime rex, neque voluntatis neque obsequii nobis anteiret coniunctio,
					<lb/>sed nunc primum novi et inauditi homines auxilium peteremus, dicendum, ut videtur,
					<lb/>vobis foret, quid utilitatis esset ad te, postulata si annueres, perventurum. Nos et paterna
					<lb/>niunctione tecum astricti, ac toto animo domui tuae dediti, regium limen advenimus, iam
					<lb/>pridem noti fidique, nunc etiam, quando fortuna ita vult, eiecti et supplices. Ratio tamen
					<lb/>amicitiae minus valeat, nisi utilitatem manifestissimam ostendamus. Duas esse per Italiam
					<lb/>factiones, alteram paterno nomini totique generi tuo infensam inimicamque, alteram amicam
					<lb/>et tota mente addictam, quis ignorat? Nec illud sane obscurum, qualis per hoc tempus sit
					<lb/>earum partium conditio. Profecto si dissimulare non oportet, nec nosmetipsos blandiendo
					<lb/>decipere, post divi Federici quam nunquam sine lacrymis recordabimur mortem, et ponti ficis
					<lb/>in Italiam reditum, inimicorum animi supra modum crevere. Non esse iam contentos
					<lb/>rediisse in urbes, sed ad vindictam erigi et nova moliri, eiectio nostra documento esse potest.
					<lb/>Pontificem romanum habent fautorem: huius illi praesidio superbiunt; ad hunc tanquam ad
					<lb/>aliquod columen omnia eorum Consilia factaqua referuntur. Tu, quali in te animo pontifex
					<lb/>sit, paulo ante expertus cognoscis. Tuum regnum, suum esse contendit. Ubi autem de
					<lb/>regno contentio est, ibi fida pax esse nunquam potest. Ipsi certe adversarii (quod exploratum
					<lb/>certumque habemus) te ac domum tuam capitali odio persequuntur; quid a proavo,
					<lb/>quid ab avo, quid a patre denique tuo perpessi sint, meminerunt. Ardet nunc in filium
					<pb n="34"/>
					<lb/>ulciscendi libido: nec se consistere posse arbitraiitur, donec progenies vestra in propinquo
					<lb/>consistet. Hos tu si crescere ac dominari, et simul te in Italia tuto consistere posse, praesertim
					<lb/>adversa pontificis voluntate, credis, vehementer erras. In te illi atque in regnum tuum
					<lb/>nunc crescunt, ubicunque crescuiit: et ubicumque illis resistitur, illic res agitur tua. Nostris
					<lb/>autem (nam id quoque considerare dignum) per singulas urbes vires non desunt: sed perculsi
					<lb/>dudum tepent animi, et quodammodo delitescunt, nullius, ut ita loquamur, capitis favore
					<lb/>calentes. Etenim caput praeter te nullum est, ad quod respicere debeant. Tu dudum in
					<lb/>purgando tutandoque regno tuo occupatus, hoc illis quod eorum fides et genus tuum polliceri
					<lb/>videbatur, praestare supersedisti. Nunc vero summa tua virtute ac felicitate superatis adversariis
					<lb/>stabilitisque regni negotiis, quoniam domesticum intestinumque incendium extinxisti, iam
					<lb/>impigre ad vicinum extinguendum concurre, ne forsan neglectum a te, vires assumat ac rursus
					<lb/>in tecta tua deferatur. Levis est prudentia, rex, quae praesentibus tantum medetur: futura
					<lb/>prospicere atque inde contemplari, sapientem decet. Nullus enim morbus, postquam advenit,
					<lb/>sine corporis detrimento repellitur : at ne adveniat, tutior et salubrior provisio est. Quod
					<lb/>si ullo in loco opportuna sit haec tua providentia, eam profecto Etruria Florentiaque expostulant:
					<lb/>regio et civitas nullo modo abs te negligendae. Non sine optima ratione pater tuus,
					<lb/>vir sapientissimus, cum de longa possessione huius regni ad posteros suos transmittenda cogitaret,
					<lb/>ut in potestate haberet Etruriam maxime semper studio diligentiaque curavit. Videbat
					<lb/>enim in hac pontificum romanorum cupiditate totam fere huius regni defensionem ex
					<lb/>Etruriae statu pendere : haec siquidem Italiae pars, urbem romanam attingens, velut a tergo
					<lb/>illi imminet, ut, si tecum sentiat, nuUus inde contra te movere se possit. Florentia autem
					<lb/>quasi domina quaedam regionis est, et quacumque incHnat, magnam eius partem suo velut
					<lb/>pendere secum rapit. Nec regionem unquam tecum habere videberis, nec illa ipsa quae
					<lb/>adhuc in partibus durant consistent, nisi Florentiam habeas: habebis vero, si nos tuo beneficio
					<lb/>patria restituti, in tuo obsequio civitatem tenebimus. Denique ros vetusti fidique amici,
					<lb/>qui nuper in patria florentes, patri atque domui tuae per omnia bella obsecuti sumus, nunc
					<lb/>a communibus inimicis eiecti, opem rogamus, ea petentes quae tu ratione utilitatis etiam non
				<lb/>petentibus nobis ultro afferre deberes."</q>
				<lb/>Haec cum dixissent, ad pedes regios supplices advolvuntur. Rex assurgere iussos paucis
				<lb/>illos verbis consolatur, et sese prope diem ex Consilio suorum ad ea quae postulent responsurum
				<lb/>pollicetur. Expectantibus inde legatis incertum qua de causa non satis ampia spe rem in
				<lb/>longum protrahebant. Sunt qui putent Manfredum se ac sua reputantem, nimiam erga Federicum
				<lb/>ac domum eius affectionem, quam in illis cernebat, suspectam habuisse : nam ipse ex concubina
				<lb/>genitus, contra suorum voluntatem, regium nomen invaserat; nec erat ambiguum, quin
				<lb/>inter ipsum et nepotem, cum ille adolevisset, bellum ea de causa esset futurum : itaque de vindicanda
				<lb/>sibi adversa factione saepius cogitasse. Alii longo intra regnum bello fatigatum, cum
				<lb/>iam quietem amaret, haud libenti animo res novas capessere voluisse, quae plerumque ab incepto
				<lb/>longum protrahebant. Quacumque tandem ratione id ageret, certe neganti propriorem
				<lb/>fuisse constat: nec quicquam ad apertam detrectationem magis quam verecundia obstare videbatur.
				<lb/>Tandem instantibus legatis, per praefectum respondet : se, etsi multis simul rebus impediatur,
				<lb/>tamen ob veterem amicitiam, alam germanorum equitum illis sub vexillo daturum.
				<lb/>Quod postquam legati accepere, seorsum, ut fit, consultandi gratia in unum coactis, eorum
				<lb/>plerique auxilii parvitatem ceu ridiculum exi stimantes, abeundum e vestigio, nec quicquam
				<lb/>ab ingrato rege suscipiendum censebant. At Farinata, quem inter legatos fuisse diximus, vir
				<lb/>prudens et alti animi, nullum id consilium esse ait: nusquam enim indignationi concedendum,
				<lb/>ubi utilitas perquiratur. "<q> Det modo,"</q> inquit, "<q>suorum aliquos, et vexillum mittat: nos profeto
					<lb/>in eum locum deducemus, ut regi, si modo ulla regiae dignitatis tuendae cura sit, maiora
					<pb n="35"/>
				<lb/>mittere auxilia necessitas exprimatur"</q>.Traductis celeriter omnibus in hanc sententiam, laeto
				<lb/>vultu sibi quae rex offerret piacere, gratoque illa animo accipere respondont; regique mox
				<lb/>amplissimis verbis gratias agunt. Profectique inde cum germanis equitibus, Senas rediere .
				<lb/>Dum haec ab exulibus geruntur, Florentini iam parato exercitu fines Senensium ingressi,
				<lb/>cuncta populantur; castella etiam quaedam parum munita expugnant: tandem peragrata regione,
				<lb/>cum obviam nusquam prodiret liostis, ad ipsa prope Senarum moenia copiis admotis,
				<lb/>castra non longe ab urbe posuerunt. Senenses, quod neque conducto milite per id tempus
				<lb/>abundabant, neque sane in ipso populo universam pugnae fortunam experiri satis videbatur
				<lb/>tutum, sese moenibus continebant. Levia dumtaxat praelia prontissimis utrinque peditum equitumque
				<lb/>prodeuntibus, inter castra et portam crebro committebantur. In hunc modum cum
				<lb/>aliquot dies perstitissent, tempus venisse rati exules, quo regis auxilia periculis obiectarent,
				<lb/>invitatos benigne Germanos hilariori convivio largaque vini copia, cuius gens appetentissima
				<lb/>est, longe perfundunt. Hinc dedita opera, repente ad arma decurritur. Exules ipsi in primis
				<lb/>armantur, ac magnum aliquod praeclarumque facinus ea die in hostem edi posse pro se
				<lb/>quisque iactat. Convenerunt omnes ad portam castris oppositam: qua mox repente patefacta,
				<lb/>Germani iam olim calentes suo ipsi agmine, ne expectatis quidem ullis, acerrime ruunt; delatique
				<lb/>ferociter in hostem, non solum primam stationem turbarunt, verum etiam munimenta castrorum
				<lb/>transgressi, maiorem quam pr o numero procellam figamque primo impeto edidere.
				<lb/>Nam et improvisa fuit eruptio, et tantam audaciam non sine malori Consilio suspicabantur esse.
				<lb/>Itaque totis castris trepidatum est, et foeda quibusdam locis fuga fieri coepta. Tandem vero,
				<lb/>ubi paucitas in medio multorum conspicua fuit, nec alii eadem alacritate sequebantur, conversi
				<lb/>in Germanos alii undique circumveniunt, alii Senensibus exulibusque oppositi, quod subsequebantur
				<lb/>facile ad portans repetunt. Sed ex Germanis nemo evasit: omnes cum aliquandiu
				<lb/>vestitissent, ad unum oppressi sunt. Vexillum regis, quod illi secum attulerant, a Florentinis
				<lb/>captum, pr o antiquo gentis odio et praesentis exultatione victoriae, omni dedecore afficitur,
				<lb/>tractum per contumeliam totis castris et perverse suspensum. Morati post haec eodem loco
				<lb/>aliquot dies, cum iam nemo amplius obviam prodiret, Florentiam copias reduxere
				<lb/>Eodem anno (nam aestatis magna pars adhuc supererat) exules et Senenses ad Manfredum
				<lb/>legatione iterum missa, casum Germanorum et contumeliam hostium enarrando, animumque
				<lb/>regis quam maxime incendendo, maiori iam fiducia postularunt auxilia. Rex, quod non nihil
				<lb/>dedecoris sibi inflictum existiraabat, et quod spes vindictae celerrima ostendebatur, lordanum
				<lb/>quemdam ex suis ducibus cum magnis equitum copiis in Etruriam misit. Horum adventu
				<lb/>sublati Senensium et exulum animi, quam maximas itera possunt copias parant, Pisanos et alias
				<lb/>suarum partium civitates auxilia rogant: multi etiam nobiles potentesque evocantur. Conveniunt
				<lb/>omnes copiae Senis: equites germani, bellaces viri, ad mille quingentos, peditum ingentes
				<lb/>copiae, praeterea Senensium et exulum florentinorum evocatorumque magnus equitum numerus.
				<lb/>Hoc apparata quam celeriter in discrimen pugnae rem adducere cupiebant, veriti ne, si longius
				<lb/>protraheretur bellum, auxilia regis, quibus tres dumtaxat menses nec ultra commorari in
				<lb/>Etruria praescriptum erat, re infecta discederent. Itaque, quo maturius agant, haec machinantur.
				<lb/>Oppidum est Alcinum trans urbem Senas, diversissima regione a florentino agro .
				<lb/>Id, quod amicum foederatumque florentini populi erat, obsidere atque oppugnare Senenses
				<lb/>parant: publiceque ad id oppidum expeditio indicitur. Haec eo Consilio fiebant, ut Florentini
				<lb/>procul domo exire ac in sociorum periculis auxilium ferre cogerentur. Florentini vero iam
				<lb/>inde ab initio hunc apparatum hostium intuentes, et ipsi se compararant, et sociis amicisque ut
				<lb/>praesto forent edixerant. Quid tamen agendum esset, varia inter cives disceptatio erat. Alii
				<lb/>exeundum totis copiis et opes sociis impigre ferendum ; alii, quoniam paulo ante ad ipsa prope
				<lb/>Senarum moenia exercitum admovissent, ac .satis eo anno reipublicae dignitati factum esset,
				<pb n="36"/>
				<lb/>subsistendum in praesentia censebant: ferre autem tam procul domo auxilium et ad nutum
				<lb/>hostis circumagi periculosissimum arbitrabantur. Ea rursus sententia, quemadmodum tutior,
				<lb/>ita minus speciosa videbatur: peritis tanien rei militaris magis placebat. At centra magistratus
				<lb/>ad exeundum pronior erat. Inclinabat autem ad id consilium cum gloriae cupido, tum falsa
				<lb/>proditionis spes. Nam viri quidam ficte compositi in ipsa disceptatione rerum ab exulibus
				<lb/>submissi, quam occultissime Florentiam profecti, cum se recentes a Senis grandia quaedam
				<lb/>afferre dixissent, caeterum taciturnitate opus esse, tandem iureiurando, ne in plures efferant,
				<lb/>interposito, magistratibus pandunt esse complures senenses cives, eosque apprime nobiles,
				<lb/>quibus displiceat bellum ac discordia civitatum : caeterum omnem eius rei culpam penes unum
				<lb/>Provincianum Salvani existere; eum iam non pr o cive sed pr o domino sese gerere ac proprio
				<lb/>privatoque nutu cuncta moderari; favere exulibus ac bellum nutrire, ut per eam occasionem,
				<lb/>externis septus auxiliis, dominati civibus possit; eius intolerabilem arrogantiam cives amplius
				<lb/>pati nolle; itaque coniurasse centra illum egregi os quosdam, quorum sigilla ac literas pro
				<lb/>fide attulissent; eaque de causa missos se, ut edicereiit, si appropinquent Florentini et opem
				<lb/>ferre velint, se arma confestim rapturos, ac Provincianum ipsum exulesque opprimere haud
				<lb/>cunctaturos; fore autem peropportunum patrandae rei tempus, quod per speciem opis ferendae
				<lb/>sociis quibus obsidio paretur, citra ullam suspicionem adventare cum exercitu possint. Ad
				<lb/>haec cum pleraque de secretiori mente hostium, falsa veris miscentes, protulissent, ac sigilla
				<lb/>quaedam ostentassent, homines plebeios ac bellicarum artium ignaros, quales plerumque in
				<lb/>magistratu esse solent, tanta spe extollunt, ut nec saniora quidem Consilia audire vellent;
				<lb/>sed advocata protinus concione, exeundum totis copiis et opitulandum sociis pronunciarent .
				<lb/>Haec populus multitudoque gratis excipiebat animis: at illustres viri et rei militaris periti,
				<lb/>quorum magna tum copia in civitate erat, ut periculosam et inutilem profectionem improbabant.
				<lb/>Itaque varie primum inter se conquesti, tandem una cunctorum sententia placuit:
				<lb/>magistratum adire, et quando periculum grandius vertebatur, aperte quid ipsi de tota re sentirent
				<lb/>exprimere. Pro cunctis omnium consensu verba fecit Teglarius Aldobrandi filius Adimar,
				<lb/>vir disertus et magnae per id tempus auctoritatis : qui cum coetu nobilium ubi ad magistratum
				<lb/>pervenit, in liunc modum locutus est: "<q>Ne excusare quidem libet, nec aut verecundia aut
					<lb/>ignavia deterreri, si patriae charitate adducti et invocati, consilium exhibemus. Cum enim
					<lb/>vel mortem pr o ili a subeundam leges imperent, quis levitatem pudoris, si prodesse viderit,
					<lb/>extimescat ? Vobis quoque, fortissimi praesides, non ingratum esse debet quicquid sincera
					<lb/>voluntate affertur, quippe communis utilitas in medio iacet. Nemo autem usque adeo
					<lb/>gnarus rerum unquam fuit, quin eidem longe plura ignota quam cognita essent. Itaque si
					<lb/>aedificandum quid est, fabros et architectos; si navigandum, gubernatores in consilium
					<lb/>adhibemus. In bello autem tanto diligentius id agendum, quanto periculum in illo vertitur
					<lb/>maius. Nempe aliarum rerum omnium levissima, ut ita dixerim, iactura est, quoniam malefacta
					<lb/>tolli emendarique possunt: belli vero errata, praeter aeternum dedecus, mortes et vulnera
					<lb/>ac eversiones rerum subsequuntur. Ea malorum extrema nec tolli nec emendari unquam
					<lb/>possunt; quo maturius a vobis consulendum est, ac eos qui huiusce rei experimentum quoddam
					<lb/>habent diligentius audienduni. Quid ergo? dicet quispiam. Tu rei militaris peritiam
					<lb/>et bellorum artem profiteris? Nihil loquor ipse de me, quamquam dura temporum conditio
					<lb/>et eiectio quondam familiae nostrae me quoque diutius quam vellem arma tractare, ac multa
					<lb/>variis in locis experiri coègerunt. Sed sunt in hoc coetu quem videtis praestantissimi viri
					<lb/>ab ipsa adolescentia in armis versati. Hos et usu doctos et longa experientia callentes
					<lb/>patriae charitas impellit, ne in gravi periculo conticescant: et quoniam singulos prolixum
					<lb/>nimis esset, me unum pr o universis verba facere iusserunt. Convenere Senis liostium copiae,
					<lb/>et Alcinum oppidum obsidere parant. Vos exire totis viribus et auxilium ferre cogitatis.
					<lb/>Altus nempe animus et coeptum audax! Nam quid aliud dici potest, tam prae valido hoste
					<pb n="37"/>
					<lb/>circum strepente? Sed videndum est. Dicam equidem audacter quod patriae charitas dicendum
					<lb/>suadet, ne plus audaciae quam prudentiae id consilium liabeat. Nani si absque
					<lb/>profectione illuc vestra sociorum salus tuta esse non potest, nihil novi afferimus. Cedant
					<lb/>enim dignitati et fidei pericula nostra, et pro sociorum salute devoti in praelium ruamus.
					<lb/>Sin autem et oppidum illud citra profectionem nostrani servari posse constat, et has urbanas
					<lb/>copias absque magno discrimine illuc duci non posse, tutam securitatem periculosae ferociae
					<lb/>censemus praeferendam. Docebimus autem utrumque. Obsidere parant socios nostros. Quid?
					<lb/>simul atque circumsteterint, captos etiam putatis? Num moenia, num aggeres, num fossas
					<lb/>habent? Num in monte constituti, situ etiam adiuvantur? Et tempus muniendi providendique
					<lb/>legitimum habuere. Improvisa haec forlibus viris periculum afferre solent, provisa
					<lb/>vero nunquam. At longa obsidione macerabuntur! Id profecto, ut nunc sunt res, fieri non
					<lb/>potest. Primo enim Germani a Manfredo missi, quibus maxime hostis fidit, tres dumtaxat
					<lb/>menses commorari in Etruria lussi sunt. Hoc enim tempus, ut vulgatum, satis et anxie
					<lb/>quidem exules pepigere: eius iam media ferme pars transacta est, obsidione nondum coepta.
					<lb/>Reliquae vero copiae discendentibus Germanis nunquam manebunt, neque enim tutum illis
					<lb/>esset: et simul hyems aderii, quae paratas etiam structasque obsidiones frangit. Quid, si
					<lb/>vos copias in tinibus vestris, per ea castella, quae proxima sunt agro hostium, ostenderitis?
					<lb/>An illos in obsidione permansuros putatis; ac non potius de tutandis suis quam de oppugnandis
					<lb/>alienis cogitaturos? Profecto, aut non obsessum ibunt, imminentibus copiis nostris,
					<lb/>aut mox irrumpentibus in eorum agrum, revocabuntur. Nec ulla certior quam haec defensio
					<lb/>sociorum esse potest. Nam si illuc exercitum ducetis, vobis pariter atque illis incerta pericula
					<lb/>imminebunt. Nos quidem non ambigimus, quantum coniectura haberi potest, quin
					<lb/>hostes rem in discrimen pugnae adducete quam maxime cupiant. Stimulat enim pudor superioris
					<lb/>offensae, et ulciscendi libido solicitat animos: simulque cernunt, nisi, prius quam
					<lb/>Germani a Manfredo missi discedant, fortunam pugnae experiuntur, sibi posthac vincendi
					<lb/>spem nullam reliquam fore. Ut igitur illis conducit accelerare pugnam, sic nobis differre.
					<lb/>Nam mora illis socios, nobis hostes detractura probatur. Nec illud sane dici potest, ut
					<lb/>ire quidem liceat, a pugna vero abstinere. Si enim in hostili fuerimus, nutu illorum pugnandum
					<lb/>erit. Quid ergo? tu virtuti nostrorum diffidis, et Germanos pavescis? Equidem virtutem
					<lb/>nostrorum egregiam esse scio; et simul hostes non coutemnendos duco: nam vires adversariorum
					<lb/>in Consilio deprimere, id se ipsum decipere est. Verum communis mars et omnis
					<lb/>fortuna pugnae anceps: copiae hostium tales, quas nemo sobrius aspernetur. Hi et moenia
					<lb/>habebunt et commeatu abundabunt ; et pugnabunt et quiescent arbitrio suo. Nostros et
					<lb/>commeatus cura et impedimentorum iabor distrahet, non muris cinctos, non parietibus tutos,
					<lb/>sed die noctuque ad hostilem impetum expositos: ut etiamsi malori virtute sint nostri, tamen
					<lb/>rerum ipsarum iniquitate premantur. An ego igitur usque adeo stulte audax sim, ut, cum
					<lb/>moram parvi temporis profligaturam hostes cernam, malim properando incerta pericula, quam
					<lb/>cunctando certam victoriam complecti ? Quid, dum si, apud Alcinum fuerimus, hostis ipse
					<lb/>averso itinere Florentiam petat? Volumus et regionem et urbem illorum impetu exponere;
					<lb/>ac tunc demum ad vim arcendam redire, cum populatio agrorum et villarum incendia revocabunt?
					<lb/>Enim vero magis e dignitate florentini populi fuerit in agrum hostium transisse!
					<lb/>Satis est, arbitror, quod hac ipsa aestate illuni vastavimus, quod castella in eo cepimus,
					<lb/>quod castra pene moenibus Senarum coniuncta habuimus, quod paratis ad dimicandum nobis
					<lb/>per multos dies nemo obviam prodierit. Denique, ego dignitatem in Victoria maximam
					<lb/>pono: victoriam autem non tam properatio quam cunctatio, nec tam ager hostium, quam
					<lb/>fines nostri nobis certissimam poUicentur. Malle autem periclitari quam vincere, dementissimum
					<lb/>est. Illud praeterea me valde terrei quod equidem non silebo : vos autem vereor,
					<lb/>quemadmodum accepturi estis. Scitis studia partium et civium vestrorum animos. Principes
					<lb/>tantum diversae factionis urbe pepulimus : caeteros eiusdem animi intra moenia sustinemus.
					<lb/>Si proficisci libeat, hos ducetis, quaeso, an domi relinquetis? Atqui, utra in parte maius
					<pb n="38"/>
					<lb/>periculum sit, diiudicare nequeo. Relicti enim, urbem prodere hosti poterunt: ductis autem,
					<lb/>non tam pectius quam terga nobis erunt protegenda. His rationibus adducti, nec exercitum
					<lb/>nunc procul domo ducendum, nec fortunam pugnae experiundam censemus: sed armandam
					<lb/>iuventutem, et per ea loca, quae proxima sunt agro hostium, ostendendam, ut sic, vel proficisci
					<lb/>impediantur ad obsidendum socios, vel profecti, per vastationem agrorum et pericula
					<lb/>suarum rerum revocentur"</q>.</p>
			<p><lb/>Teglarius igitur, nobilesque viri qui cum illo erant, ita monuerunt. Magistratus autem
				<lb/>non aequis auribus hanc orationem excepit, utpote quae imprudentiam eius arguere videbatur.
				<lb/>Ac forte per id tempus magistratum una cum aliis gerebat Expeditus quidam, vir ferox ac
				<lb/>protervus, quales nonnunquam immodica libertas ferre solet. Is iampridem recta monentem
				<lb/>vix sustinebat, ac mox, ut tinis dicendi ab eo factus, vultu et gestu maiorem in modum commotus,
				<lb/>"<q>"Quid tu, "</q>inquit, "<q>Teglari, quaeras? num te metus iam nunc foedarit? Enim vero
					<lb/>magistratus non pavorem tuum, sed dignitatem florentini populi intuebitur. Tibi, si prae
				<lb/>metu torpet animus, vacationem militiae damus "</q>. Ad haec Teglarius, nec se vacationem
				<lb/>postulare, inquit, nec, si ultro concedatur, ea uti velie; se, quae meliora putaverit, sincera
				<lb/>fide, quemadmodum debuerit, pro patria monuisse; quacumque tamen populus iverit, impigre
				<lb/>secuturum; quin, se pr o certo habere eum, qui tam insolenter verba iactet, nunquam eo processurum
				<lb/>in praelio, quo ipse procedat. Frementibus dehinc aliis ac sententiam defendere parantibus,
				<lb/>magistratus mulctam statuit, si quis amplius super ea re disceptaret. Et iuvabat sane
				<lb/>magistratus temeritatem populus ferox ac multis victoriis superbus: qui, non tam periculis
				<lb/>sociorum anxius, nec spe aliqua oblata ductus, quam ne hostem formidare videretur, exire
				<lb/>intrepidus ac ultro se certamini cupiebat offerre. Explosa itaque meliori sententia, profectio
				<lb/>obstinate paratur. Amici certiores facti auxilia rogantur. lilud interim agitalum, ducerenturne
				<lb/>in arma cives diversae factionis, qui in urbe remanserant, an domi relinquerentur. Tutius
				<lb/>visum est magnam eorum partem educere, ne relieti, occasionem rerum novarum vacua in
			<lb/>urbe nanciscerentur.</p>
			<p><lb/>Postquam convenerunt socii, et cuncta ad iter parata fuerunt, profecti ab urbe, agrum
				<lb/>senensem ingrediuntur. Ibi Aretinorum copiae magno equitum peditumque numero sese illis
				<lb/>coniunxerunt. Sed antequam domo proficiscerentur Aretini, cunctos diversae factionis homines
				<lb/>urbe pepulerunt, ne quid per absentiam exercitus moliri possent. Illud etiam ab iisdem
				<lb/>provisum est, ne quamdiu exercitus abesset, una amplius porta in urbe aperiretur: ex quo
				<lb/>constat, eos populariter abfuisse. Florentini igitur cum Aretinis et Lucensibus caeterisque
				<lb/>sociis iuxta flumen Arbiam, quatuor fere passuum millibus a Senis ex ea parte qua Aretium
				<lb/>iter est, consederunt, intentis maxime ducibus, an quisquam civiiis motus secundum traditam
				<lb/>spem intra urbem oriretur. Senenses primo adventu copias intra moenia continebant. Mox
				<lb/>vero, ut quidam e castris studio partium ad exules transfugit, atque illorum hortatu (quo
				<lb/>magis acceleretur pugna) in concionem ductus, discordiam civium trepidationemque, ut ab
				<lb/>exulibus edoctus erat, cuncta exaugens nunciavit, confestim magno ardore ab armatis simul
				<lb/>inermibusque pugna deposcitur. Cum ergo statuissent fortunam praelii experiri, Iordanus,
				<lb/>quem a rege Senas missum ostendimus (is enim summae rei bellicae praefectus a Senensibus
				<lb/>erat), clausis portis ne quid efferri posset, aciem intra moenia silentio struxit, ac caetera quae
				<lb/>agenda erant pro tempore, sine ullo tumultu, praeparavit. Ubi vero cuncta satis composita
				<lb/>videbantur, nec quicquam praeter signum proticiscendi ex pectaretur, volens urbanam multitudinem
				<lb/>quae pugnatura erat cohortari, convocatam in unum, sic allocutus est : "<q> Ardor flagitatae
					<lb/>pugnae, o Senenses, nulla cohortatione vobis in praelium ituris opus esse ostendit. Attamen
					<lb/>unumquemque vestrum reputare secum oportet, quibus de rebus certamen sit hodie futurum:
					<lb/>sic enim et quanta vincendi necessitas incumbat vobis intelligetis. Non solum enim de
					<lb/>fama et gloria (quamquam ista fortibus viris vel ipsa quidem per se ingentissima sunt), sed
					<pb n="39"/>
					<lb/>de patria, de libertate, de coniugibus et liberis vestris, de bonis denique omnibus, utrum
					<lb/>vestra vel in hostium potestate futura sint, paulo post dimicaturi estis. Ea quippe omnia,
					<lb/>cum pugnare coeperitis, in medio iacere campo putandum est, eorum futura, qui fortiua
					<lb/>vibraverint gladios. Caeterum, spem optimam atque firmissimam debetis concipere. Habetis
					<lb/>hostes in vestibulo pene urbis, vestro potius quam suo Consilio perductos: de quorum trepidatione
					<lb/>atque discordia modo a transfugis audivistis. Eos improvidos imparatosque vobis
					<lb/>affatim structis paratisque, insigni, ni fallor, strage occidendos tradam. Ite igitur mecum
					<lb/>fausto pede: atque uti dignum est maioribus vestris, utque patriae huius dulcissimae charitas
				<lb/>exigit, pugnatote "</q>
				<lb/>His dictis, aperiri portam iubet. Prima acies germanorum equitum fuit. His effusissimo
				<lb/>cursu in hostem deferri, et quam tumultuarie possent turbare, praeceptum erat. Post hos,
				<lb/>senenses equites cum exulibus sequebantur. Peditum multitudo sub vexillis per eminentiora
				<lb/>loca collesque mixta fere equitibus secundae aciei contendebat. Conspecti e castris germani
				<lb/>equites, dubitationem primo, mox et tumultum excitarunt, segnius tamen, quod nemo fere de
				<lb/>tota re certamen eo die, sed levia magis praelia, ut inter propinquos hostes oriri solent,
				<lb/>suspicabatur fore. At postquam peditem sequi et aliam super aliam aciem properare cernunt,
				<lb/>cognito hostium Consilio, ubique trepidatur: praecipuus tamen apud duces pavor, qui secretorum
				<lb/>consoli fraudem intelligebant. Et iam hostis aderat infestus, neque struere aciem neque
				<lb/>affari militem duces poterant: coeco et incerto tumultu cuncta miscebantur. Germani ferociter
				<lb/>in primam stationem advecti, magnam primo impetu procellam edidere, et fuga quaedam
				<lb/>inde fieri coepta : turbassentque latius, ni florentini equites obviam progressi, impetum Germanorum
				<lb/>egregie sustinuissent. Eorum concursu acquata pugna: et adiuvabant fortissimi peditum,
				<lb/>ut in tumultuaria re equitibus permixti stetitque id certamen, quoad Senensium exulumque
				<lb/>ac mox peditum supervenit acies. Tunc pluribus simul locis pugnati coeptum: meliori tamen
				<lb/>spe Senensis pugnabat. Nam in Florentinorum exercitu propter subitam vim nec struere
				<lb/>acies, nec affari militem duces potuerant: forte potius quam consulto, ut quemque casus tuierat,
				<lb/>ipse sibi quisque dux adhortatorque erat. Resistebatur tamen, nec pauciora inferebantur
				<lb/>vulnera quam accipiebantur, donec transfugia fieri coepta sunt. Ea primum Florentinos
				<lb/>turbarunt., Nam plerique diversae factionis, quos ductos in castra supra docuimus, sive iam
				<lb/>ante corrupti, sive tunc primum nocendi tempus nacti, foedo exemplo a suorum acie ad
				<lb/>hostes transfugerunt. Tantumque valuit rabies et certamen partium, ut patriae decus dignitatemque
				<lb/>prodere hostibus mallent, quam sibi cives invisos praeesse. Praecipuum tamen in
				<lb/>ea pugna scelus unius Buccae Abbatis emicuit. Is natus e familia nobili, caeterum diversarum
				<lb/>in republica partium, prope signiferum astabat. Signifer erat eques illustris, ex urbana familia,
				<lb/>quibus Pactii cognomentum est. Bucca igitur non transfugio solum, sed et insigni aliquo
				<lb/>facinore exulibus gratificari cupiens, signiferum pone aggressus, manum qua tenebat vexillum
				<lb/>improviso ictu abscidit, vexillumque ipsum quod modo sequebatur, hostis e cive factus, prostravit.
				<lb/>Eo casu turbata acie, cum iam nec quibus fidere, nec a quibus cavere oporteret dignosceretur,
				<lb/>fugam equites arripiunt, cedentes magis quam superati. Pedites equitum praesidio
				<lb/>destituti, crebra etiam inter acies suorum transfugia cernentes, proditione conspecta, et ipsi
				<lb/>dilabuntur. Nec fere posthac alicubi praeterquam ad signa pugnatum est. Currus fuit ingenti
				<lb/>robore insignique ornatu, in quo vexilla florentini populi praealto bastili sublata ferebantur.
				<lb/>Hunc, in caeterorum fuga et trepidatione magna, civium manus quos patriae charitas tangebat,
				<lb/>devota circumstetit, decus et gloriam hosii nunquam sine sanguine relictura: castigabantque se
				<lb/>ultro et invicem hortabantur, ne currum illum ac signa, per tot iam bella victricia, turpi fuga
				<lb/>desererent, ac tanto dedecore florentinum nomen dehonestarent; praestare denique pr o patria
				<lb/>mori, quam tantae infamiae superesse. His vocibus generosissimus quisque flectebatur: et
				<lb/>fuga omissa, circa signa subsistebat. Plerique robora ipsa currus complexi, quasi supremis
				<lb/>rebus osculabantur. Itaque iampridem aliis locis profligato exercitu, ad currum tamen acriter
				<lb/>resistebant, quoad, conversis in eos omnibus copila, corona ab hoste circumdati, cum undique
				<pb n="40"/>
				<lb/>telis impeterentur, magno prius edito certamine, ad unum omnes interfecti sunt. Supra tria
				<lb/>millia hominum caesa in ea pugna referuntur: captivi ad quatuor millia ex fuga retracti. Castris
				<lb/>et omni apparatu Senenses potiti, cum tinem persequendi fecissent, praelatis hostium spoliis et
			<lb/>longo captivorum agmine, in urbem copias reduxere.</p>
			<p><lb/>Haec ubi Florentiae audita sunt, horror ac metus civitatem pervasit. Publice moestitia,
				<lb/>privatim per singulas domos luctus: utque est proclivior ad malum suspicio, vivi simul mortuique
				<lb/>complorabantur. Mulieres in publicum diffusae, filios aliae, aliae parentes fratresque,
				<lb/>velut praesenti funere clamitabant. Redeuntium vero foedi vultus ac tristis oculorum deiectio,
				<lb/>nec eos qui in acie cecidissent, sed vivos se redeuntesque lugendos monebant: illos enim
				<lb/>functos fato, praestanti mortis genere pr o patria interiisse; se ludibrio adversariorum servatos.
				<lb/>His querelis cum tinem demum fecissent, circumspicere sese ac intueri reliquam fortunam
				<lb/>suam coepere. Venturos exules cura victore exercitu, ac Victoria crudeliler usuros nemo
				<lb/>ambigebat. Eadem in urbe quae in castris extiterat proditio timebatur: nam et plebs facile
				<lb/>cum fortuna mutat animos, et diversae factioiiis homines, quorum, pars quaedam remanserat
				<lb/>domi, minime quieturos apparebat. His rationibus relinquere urbem ac demigrare tutius visum.
				<lb/>Inde luctus renovari coeptus patriam, penates ac caetera quae liominibus carissima sunt, uno
				<lb/>in tempore cuncta relinquentibus. Migraverunt omnes qui studio partium ita insignes erant,
				<lb/>ut se adventante victore tutos fore desperarent. Plerique coniuges liberosque secum traxere.
				<lb/>Maxima eorum pars Lucae, multi etiam Bononiae, utraque in urbe hospitaliter amiceque
			<lb/>recepti, constitere.</p>
			<p><lb/>Non sum nescius a quibusdam magnis viris hoc eorum factum imprudens timidumque
				<lb/>censeri, quod munitam urbem ac validis cincta moenibus, antequam adventaret hostis, nullo
				<lb/>certamine deseruissent: potuisse enim aliquod tempus defendi: in dies autem multa, interdum
				<lb/>etiam minime sperata, ad salutem emergere. Ego illustres viros, quorum postea res fortiter
				<lb/>gestae per totam fere Italiam claruere, nunquam ignaviae imprudentiaeque damnarim; potius
				<lb/>illorum conditionem temporum non satis notam reprehensoribus puto. Novo enim partium
				<lb/>studio fervescente, eminentiores quidem cives in diversum abierant: plebs autem incerta, nec
				<lb/>longa possessione alterutri addicta parti, ad victores semper nutabat, nec minus cives suos
				<lb/>putabat qui exules erant, quam qui intra moenia tenebantur. Quod si cum externo penitus
				<lb/>et alieno hoste, ac non cum civibus fuisset certamen, commune optimatium plebisque periculum
				<lb/>et obstinata pr o patria voluntas ad defensionem animos coniunxisset. Cives autem nuper
				<lb/>pulsos regredi in urbem, ut maximum adversariis, sic nullum plebi periculum afferebat; nec
				<lb/>urbs in potestatem hostium venire, sed in manus civium redire videbatur. Ea de causa, plebs
				<lb/>multitudoque nec obsidionem pati, nec famem aut caetera incommoda subire volebat. Quamobrem,
				<lb/>expectare hostem ac se intra moenia abdere, nihii erat aliud egregiis viris quam
				<lb/>se certissimae neci offerre: cedere autem ac sese ad meliorem servare spem, cum prudens,
			<lb/>tum animosum videbatur consilium.</p>
			<p><lb/>Exules, paucis diebus ad sectionem praedae intermissis, magnis equitum peditumque copiis
				<lb/>Florentiam profecti, nullo penitus obsistente, apertis portis urbem intrarunt. xv Calendas
				<lb/>octobris ingressos Florentiam constat, cum apud Arbiam pridie nonas septembris pugnatum
				<lb/>fuisset, anno christianae salutis ducentesimo sexagesimo supra mille. Ex hoc civitas statura
				<lb/>mutavit, fineraque habuit potentia eius populi, qui post Federici raortem, decem per annos,
				<lb/>ingenti pollens gloria ac multis victoriis superbus, rempublicam gubernarat, nulla alia re quara
			<lb/>nimia ferocia culpatus.</p>
			<p><lb/>Posthac, non iam populi, sed Manfredi nomine, cuncta gerebantur. Potestas intra urbem
				<lb/>Guidoni comiti, cui Novello cognomentum fuit, demandata est: lordanus rei bellicae praeerat;
				<lb/>stipendia ex aerario florentini populi Germanis proraebantur. Per idem tempus omnes
				<lb/>cives qui in urbe remanserant, tidem promittere coacti, in Manfredi nomen iuravere: bona
				<pb n="41"/>
				<lb/>quoque civium qui demigrarant publicata, et turres domusque eorum in urbe agroque eversae.
				<lb/>Legatis etiam ad Manfredum missis, gratiae regi actae, quod eius opera in patriam restituti
				<lb/>essent; laudes amplissimae Iordani ducis ac Germanorum qui cum illo pugnarant additae;
				<lb/>postulatumque est, uti ducem ipsum cum equitibus ultra praescriptum morari in Etruria
			<lb/>pateretur.</p>
			<p><lb/>Per haec ipsa tempora gravissimum apud Aretinos bellum gerebatur. Cives enim qui
				<lb/>a pugna superfuerant, in urbem regressi, quamquam perditis rebus permagnam impendere
				<lb/>sibi tempestatem cernebant, consistere tamen in loco ac tutari sua statuerunt, erecti maxime
				<lb/>in eam spem situ urbis, qui facile defendi posse videbatur, et rei frumentariae copia, qua
				<lb/>plurimum ea civitas abundabat. Igitur, bis qui remanserant e diversa factione urbe depulsis,
				<lb/>moenia, si qua in parte minus firma videbantur, repararunt, fossasque purgarunt: vallum etiam
				<lb/>quibusdam locis addiderunt. Ad haec facienda duodecim viri creati, qui una cum magistratu
				<lb/>singulis diebus circumirent urbem, et quibus factu opus foret providerent. Contra vero cives
				<lb/>diversae factionis, ab iis pulsi, Senensium Florentinorumque adiuti viribus, urbi terribiles
				<lb/>imminebant, proximisque occupatis castellis, atrox erat certamen, ac praelia prope quotidiana
				<lb/>inter eos committebantur. Haec eo anno, quo pugnatum est apud Arbiam, fere gesta sunt .
				<lb/>Principio insequentis anni, legati a Manfredo reversi caetera grata regi fuisse retulerunt:
				<lb/>sed de Iordano non ultra impetrari quivisse, quam uti paucos insuper menses commorandi
				<lb/>facultas ei permitteretur. Itaque, voluntate regia haud ambigue cognita, placuit ante illius
				<lb/>decessum, principibus in unum coactis, communi sententia de statu Etruriae, deque partium
				<lb/>studio consultare. Conventus ad eam rem Emporii indictus est: qui locus inter civitates fere
				<lb/>medius habetur. Eo cum legationes singularum civitatum ac principes eius factionis magna
				<lb/>frequentia convenissent, proposita est regis voluntas: et quando abeundi necessitas Iordano
				<lb/>incumbat, ipsi quid agendum providendumque sit pr o salute partium statuerent. Tractari
				<lb/>inde coepta res est, dictaque variae sententiae pro cuiusque animo ac voluntate. Una tamen
				<lb/>vox omnium erat, nulla ex re tantum suis partibus, quantum a Florentia periculum imminere:
				<lb/>eam urbem caput diversae factionis in Etruria esse; cives qui pulsi sint nunquam quieturos;
				<lb/>plebem etiam ac multitudinem cum diversa factione magis sentire; et rebellasse quondam post
				<lb/>Federici mortem, et hos homines tunc quoque eiectos, praecupide revocasse, memorabant; si
				<lb/>quid contingat, qualia multa possunt, redeantque iterum, omnia turbaturos: quare si salvos
				<lb/>esse vellent, si partes suas omni tempore superiores fore, si non modo se verum etiam filios
				<lb/>liberare periculis cuperent, Florentiam tollerent atque delerent: eius enim casu et ruina,
				<lb/>penitus obrui diversam in Etruria factionem: stante vero, praevalituram aliquando ac exitio
				<lb/>partium futuram. Haec Pisanorum Senensiumque legati; haec caeteri quot aderant in conventu
				<lb/>fremebant: et adhaerebant plerique nobiles, qui per agrum florentinum arces munitaque
				<lb/>habebant loca, per illius occasum potentiam suam augeri sperantes. Vicissetque tandem ea
				<lb/>sententia, ni unus Farinata contra omnium impetum restitisset. Hoc uno tum cive patria
				<lb/>stetit. Nam, cum eam sententiam placituram tandem, nec ullum omnino repugnaturum appareret,
				<lb/>assurgens gravi et indignanti vultu, cum de liis rebus dicere se velie signi ficasset, expectatione
				<lb/>pro viri dignitate facta, in hunc modum locutus est: "<q>Nunquam putavi fore, post
					<lb/>arbiensem pugnam ac praeclaram illam de hoste victoriam, me ut vitae poeniteret meae : at
					<lb/>iam poenitet ; et quod non in ipsa pugna oppetierim doleo. Nihil adeo rerum humanarum
					<lb/>stabile est: et quae plerumque laeta credideris, moerorem subinferunt. Nec vicisse piane, ut
					<lb/>videtur, satis est; sed refert plurimum, quibuscum viceris. Iniuriam ab hoste quam a socio
					<lb/>aequiori perferimus animo. Nec equidem nunc patriae casum deploro. Illa enim, utcumque
					<lb/>tandem res sint, me superstite, nunquam tolletur: sed eorum sententias, qui ante me dixerunt,
					<lb/>indignor. Scilicet, ad hoc convocati estis, ut tollenda an relinquenda sit Florentia consultare
					<lb/>deberetis; ac non potius, quaemadmodum illa cum caeteris stet ac duret in partibus
					<pb n="42"/>
					<lb/>cogitare? Non didici rhetorum artes; nec verborum ornamenta, ut hi qui ante me dixerunt,
					<lb/>meditatus sum : sed ut habet vulgare proverbium, quemadmodum sapio, ita loquor. Dicam
					<lb/>igitur aperte quod sentio. Ego non urbem meam solum, verum etiam me ipsum ac meos
					<lb/>cives miseros nimiuni abiectosque putarem, si de illa tollenda vel relinquenda staluere vobis
					<lb/>liceret. Sed certe non licet: nec quicquam tale vestri arbitrii est. Nam et nos aequo iure
					<lb/>in foedus venimus, et foedus ipsum non pr o eversione civitatum, sed pr o conservatione est
					<lb/>ictum. Itaque sententiae quidem vestrae nescio magis vanissimae, an acerbissimae sint:
					<lb/>utrumque certe, cum et ea censeant quae in vestra non sunt polestate, et nihil ultra proficiant
					<lb/>quam ut acerbitatem animi erga socios ostendant. Atqui probabilius erat, praesertim
					<lb/>communi pro salute in consilium vocatos, vetusta odia simultatesque omittere, nec sub alio
					<lb/>praetextu alienam cladem eversionemque perquirere. Nunquam enim non male consulit
					<lb/>qui odio consulit : nec qui nocere socio cupit, utilitatem communem prosequitur. Sed,
					<lb/>quaeso, quid iam oderitis? urbemne? at quid mali unquam moenia tectaque fecerunt? an
					<lb/>homines? nos qui intus sumus, an eiectos? Si nos, iam noster hic error est, qui cum hostibus
					<lb/>ita coivimus quasi cum sociis: vestrum autem scelus, qui amicitiam simulantes, cum animus
					<lb/>esset hoslilis, foedus nobiscum iuistis. Si eiectos, quid urbem persequimini? Non enim
					<lb/>moenia pro illis stant, sed coutra illos: nec eos circumdant, sed arcent. Itaque, cum de
					<lb/>illa evertenda cogitatis, non adversum hostes, sed adversum socios cogitatis. Caput est,
					<lb/>inquis, diversae factionis. Erat, puto, cum illi urbem tenebant: at nunc, tenentibus nobis,
					<lb/>quid magis diversae factionis est quam nostrarum partium caput ? Nam muri quidem et
					<lb/>turres perinde sunt ut hi a quibus tenentur? Ipsi per se nihil sentiunt. At populus multitudoque
					<lb/>urbana cum diversa factione magis senlit. Quid igilur? proximo apud Arbiam
					<lb/>praelio, cum magna pars civium ad nos transfugens, in illos arma convertit, satisne ostendit
					<lb/>magis nobiscum quam cum adversariis sentire? Quid? quod ipsi adversarii sponte sua deseruerunt
					<lb/>urbem, nonne satis indicio est, multitudini urbanae diffisos, quod nostrarum partium
					<lb/>fautricem sciebant, migrandi consilium assumpsisse ? Denique sit suspecta multitudo, quamquam
					<lb/>est nostra. Sed sit su specta; num etiam nos qui vicimus suspecti aut abiecti sumus?
					<lb/>Et hoc vestrum remedium est, ut urbs, ne gravius dicam, nulli etruscarum postrema, ob
					<lb/>hanc suspicionem tollatur. Quis unquam isto modo coiisuluit? Quis tantam acerbitatem, etsi
					<lb/>animo concepisset, verbis patefacere ausus est? Vestrae scilicet stabunt urbes; nostra autem
					<lb/>ruet? et vos in vestris florebitis; nobis autem qui una vicimus hoc praemium erit, ut pro
					<lb/>exilio tunc perpesso, nunc eversionem patriae omni acerbiorem exilio petiamur? Per Deos
					<lb/>immortales! Quisquamne vestrum sic me abiectum putarit, ut haec non dicam assensurus
					<lb/>vobis, sed aequo animo fuerim auditurus, nempe quod nuper arma adversus tuli? At ego
					<lb/>inimicos meos persecutus sum; patriani vero semper dilexi. An igitur quam adversarii
					<lb/>servabant, ego nunc perdam? et futura secula illos patriae conservatores, me eversorem
					<lb/>nominabunt ? Quid hoc infamius dici aut excogitari potest ? Quid magis pusillanimum quam
					<lb/>metu hostium tua delere ? Denique, quid ego verbis moror ? Erumpat tamen digna vox.
					<lb/>Ego, quamdiu unus e florentino nomine superfuero, nunquam patiar neque permittam patriam
					<lb/>meam tolli: et si millies mori liceret, millies morti me offeram . Ea cum dixisset, e Consilio
					<lb/>se proripuit. Perculit omnium animos Farinatae oratio; et auctoritas eius commovit plurimos.
					<lb/>Constabat enim studio illarum partium neminem unum praestantiorem esse virum: verebanturque
				<lb/>omnes, ne indignatio eius aliquid communi causae detrimenti afferret."</q> Itaque, suppressa
				<lb/>statim eius rei mentio est, dataque opera quibusdam gravioribus, ut lenienda re mitibus
				<lb/>verbis in consessum reducerent. Fuit enim vir celsi animi et altiora semper intuentis; in
				<lb/>adversarios tamen acerbior quam civilis modestia postulabat. In hoc autem periculo patriae
				<lb/>vel summe laudandus, nisi ipse idem causa, ut in id periculum deduceretur, fuisset. Contentione
				<lb/>ergo quoniam exitio partium futura videbatur, omissa, praeter domesticum equitatum,
				<lb/>ad mille insuper equites mercede conductos, communi civitatum impensa alere statuerunt.
				<lb/>Hisque et aliis copiis Novellus praeficitur ; summaque imperii illi demandatur
				<pb n="43"/>
				<lb/>Dissoluto inde concilio, Iordanus, uti a rege praeceptum erat, discessit. Novellus autem
				<lb/>quem praefectum bello diximus, haud multo post equitum peditumque copiis, quas e singulis
				<lb/>populis acciverat, in unum coactis, Lucensium fines, quod hi diversae factionis erant ac exules
				<lb/>Florentinorum receperant, ingressus, circumfcrendo bello, cum aliquot castella cepisset,
				<lb/>tandem apparatu Fucetium aggreditur. Id erat oppidum per eam tempestatem in primis
				<lb/>nobile. Cum ab exulibus ilorentinis, quorum magna vis in eo tunc erat, itemque ab eius loci
				<lb/>oppidanis egregie defenderetur, ac Novellus adraotis machinis pertinacius instaret, magnis
				<lb/>coortis imbribus et solum (est euim palustre) multis locis praepedientibus, mense fere circa
			<lb/>illud frustra consumpto, obsidionem dissolvit.</p>
			<p><lb/>Per idem tempus Lucenses exulesque florentini, legatione in Germaniam missa, cuius
				<lb/>principes fuerunt ex utraque civitate amplissimi viri, Corradinum Corradi dlium, ad quem
				<lb/>regni Siciliae pertinere ferebatur successio, contra Manfredum concitare tentarunt. Neque
				<lb/>sane id negotium temere, vel contra partium studia susceptum est ab exulibus: nani post
				<lb/>regni invasionem a Manfredo factam, cum iam piane illius fraudes vaframentaque detecta
				<lb/>essent, oratores Corradini nomine ad pontificem venerant. Et erat iam coniunctio quaedam
				<lb/>inita adversus Manfredum. Qua fiducia, legatio est tunc in Germaniam missa. Principes eius
				<lb/>legationis fuerunt Simon Donatus et Bonacursius Adimar Belincionis filius, equites florentini.
				<lb/>Hi cum, transmissis Alpibus, ad ea tandem loca in quibus puer erat pervenissent, opportuna
				<lb/>comperuerunt omnia, praeter aetatem: nam et in Manfredum ardens odium apud matrem propinquosque
				<lb/>pueri, et praecupidos ad ulciscendum animos et potentiae satis. Aetas modo differendum
				<lb/>suadebat, quae tenera adhuc et tantis impar negotiis videbatur. Tempus itaque
				<lb/>expectare lussi, pieni quidem ingenti spe, sed vacui rebus, legati rediere .
				<lb/>Proximo subinde anno Florentini, qui Lucae erant, clam coactis copiis, nocturno et improviso
				<lb/>impetu Signiam occuparunt. Perlatus inde in urbem rumor cives conterruit, veritos ne
				<lb/>opportunitatem loci exules nacti, maiorem in modum regionem turbarent. Constat autem
				<lb/>nullum fere circa urbem locum inferendo bello opportuniorem esse. Itaque, auxiliis propere
				<lb/>accitis, obsidere atque oppugnare Signiam pergunt. Ad eam rem cum machinae, tormenta,
				<lb/>vineae ac caetera huiuscemodi enixiori studio pararentur, magnitudine apparatus conterriti,
			<lb/>illi ipsi qui occupaverant, sponte sua reliquerunt.</p>
			<p><lb/>Post fugam hostium Signiamque receptam, Novellus cum iis quas obsidendi causa contraxerat
				<lb/>copiis, fines Lucensium (iam enim maturescebant segetes) ingressus est. Cum agros
				<lb/>infestius vastaret, Lucenses cum exulibus sese obviam obtulerunt, neque multitudine neque
				<lb/>viribus parcs: nam Pisani quidem finitimi populariter fere in castra ad Novellum confluxerant;
				<lb/>et ipse, praeter Germanos conducios, optimum quemque e civi tatibus delectum adduxerat.
				<lb/>Commisso itaque praelio, Lucenses exulesque facile superati, in fugam vertuntur.
				<lb/>Caesi complures, capti etiam frequentes, in adversariorum manus pervenerunt, et commissa
				<lb/>in nonnullos foeda crudelitatis exempla. Post hanc pugnam, omnia ferme Lucensium castella
				<lb/>in deditionem hostis accepit. Amisso agro, civibus etiam multis, qui et arbiensi et proximo
				<lb/>adverso praelio capti fuerant, in potestate hostium constitutis, cum extrema cuncta proponerentur,
				<lb/>Lucenses de pace cum victoribus agere coeperunt. Protracta res est in sequentem annum,
				<lb/>tandemque foedus ictum: ut pulsis exulibus, ipsi in societatem foederis recipercntur aequo
				<lb/>iure cum aliis civitatibus; utque cives omnes lucenses, qui ubicunque apud hostes captivi forent,
				<lb/>gratis remitterentur, agerque et castella vel ea vel superiori aestate adempia redderentur.
				<lb/>Has fere conditiones pax habuit. Caeterum transacta res arcane ac celeriter est, nullo penitus
				<lb/>exulum gnaro. Itaque, mox insperato abire lussi, nec satis temporis ad componendas fortunas
				<lb/>concesso, fracta ferme omni spe, cum coniugibus et liberis per proximum Apennini iugum
			<lb/>Bononiam migravere.</p>
			<p><lb/>Per idem fere tempus Aretinis, qui urbem tenebant, longo assiduoque bello fatigatis, cum
				<pb n="44"/>
				<lb/>adversarii, magnis Florentinorum Senensiumque contractis copiis, urgere violentius pararent,
				<lb/>nec plebs multiludoque urbana obsidionem latura videretur, praestantes studio partium cives
				<lb/>migrandi consilium assumpserunt. Quo quidem facto, diversae factionis homines in eam
				<lb/>quoque urbem recepii, ut alias Etruriae civitates, sic illam sub Manfredi raitu postea tenuere.
				<lb/>Mutato igitur per Etruriam statu, Florentinorum ne caeterarum civitatum exules recens pulsi,
				<lb/>magno Bononiae numero (nam cis Apenninum consistere vix erat) convenerunt. Ibi cum
				<lb/>aliquod tempus, non rei solum, verum etiam consilii, inopes constitissent, fortuna divitiarum
			<lb/>simul et gloriae materiam obtulit.</p>
			<p><lb/>Mutinensium proxima civitas intestinis seditionibus iactabatur. Duae erant partes. Utraque
				<lb/>armata pellere alteram urbe aut intra moenia opprimere nitebatur: neque causae dissidii
				<lb/>studiaque partium dissimilia nostris. Quippe eadem fere tabes cunctam pervaserat conflictabatque
				<lb/>Italiam. Exules igitur ab ea factione quae idem sentiebat Mutinam arcessiti, cum
				<lb/>impigre auxilium tulissent, magno partibus addito momento, adversam factionem urbe pepulerunt.
				<lb/>Pulsorum praeda omnis a Mutinensibus illis corxessa, ditari sunt coepti armis et
				<lb/>equis splendidioribus comparatis, et numero undique ad famam excitis pluribus adaucto.
				<lb/>Permovit eadem seditio et Regium Lepidum, finitimam urbem. Pars enim victoribus congruens,
				<lb/>armis raptis, Mutinensium exemplo, pellere adversarios perrexit. Sed resistebant illi
				<lb/>audacius: et erat in his vir procero corpore, nec minus audacia manuque? praecellens. Cascam
				<lb/>vulgo appellabant. Hic saepe in adversarios delatus, admiranda fortitudinis facinora edebat:
				<lb/>multis ab eo occisis contritisque caeteros formido exagitabat. Vocati igitur ab Reginis Etrusci,
				<lb/>ut nuper Mutinensibus, ita tunc Reginis, suarum partium hominibus auxilium attulere.
				<lb/>Pugna in foro atroci commissa, unus Casca plurimum resistebat : et quacumque impetum
				<lb/>faceret, suarum virium conscios palantes agebat. Eo denique uno stabat adversa factio, nec
				<lb/>foro cedebat. Hunc igitur conspicantes Etrusci, delectos e suis robustissimos iuvenes in
				<lb/>eum mittunt. Illi agentem per forum cuneos Reginorum, uti praeceptum erat, Cascam invadunt:
				<lb/>curaque alios submovissent, ac ipse viribus ferox longius a suis pugnaret, conglobati
				<lb/>in eum iuvenes latera mucronibus exaugent; ac tandem confectum multis vulneribus in medio
				<lb/>foro magna occupantem spatia prosternunt. Casca viro immanissimo necato, statim adversa
				<lb/>factio Regio pellitur. Florentinos et aliarum civitatum exules, ut Mutinensium nuper, ita
				<lb/>tunc Reginorum praeda ditavit. Multae nobilium ignobiliumque fortunae illis concessae arma
				<lb/>et equos et pecunias abunde suppeditarunt. Dux Etruscorum ad Regium fuisse traditur Foresius
				<lb/>Adimar eques florentinus, iuvenis quidem, sed admodum bello praestans. Ad Mutinam
				<lb/>vero quis eorum dux fuerit, memoriae proditum non est. Sunt etiam qui tradunt manu Foresii
				<lb/>Cascam procubuisse, cum in medio foro congressi, spectantibus suis, egregie dimicassent .
				<lb/>Et in Gallia quidem huiusmodi fortuna rebus erat. In Etruria vero omnia ferme loca Manfredo
				<lb/>parebant: adversa pontifici factio ubique dominabatur. Ipse autem pontifex, Manfredi
				<lb/>potentia conterritus, tenui admodum spe apud Urbevetanos se receperat. Erat autem pontifex
				<lb/>Urbanus quartus, natione Gallus. Alexandro enim nuper defuncto, hic in pontificatu romano
				<lb/>successerat: qui, cum occupari pontificalia iura, cunctaque in deterius labi cerneret, et suo
				<lb/>ipse motu et assiduis exulum querelis adhortationibusque impulsus, cum ad comprimendam
				<lb/>Manfredi potentiam validiori aliqua vi opus fore arbitraretur, unicum tantis futurum malis remedium,
				<lb/>Carolum Ludovici Francorum regis fratrem, virum bello egregium in Italiam advocare,
				<lb/>eique regaum Siciliae, quod a Manfredo occupabatur, iustis ac legitimis titulis concedere
				<lb/>statuit. Nulla igitur solemnitate circa id praetermissa, legati ad Carolum profecti electionem
				<lb/>regni et advocationem pontificis detulere. Nec defuit oblatis Carolus: sed suscepto deiicendi
			<lb/>Manfredi onere, magnas equitum copias summa vi parere contenditi.</p>
			<p><lb/>Per haec ipsa tempora, elatis in expectationem animis, et coepta Caroli quorsum evaderent
				<pb n="45"/>
				<lb/>intuentibus, fulgor, quem graeco nomine cometen vocant, praegrandibus ac lucentibus radiis
				<lb/>per nonaginta fere dies in coelo emicuit. Multa, ut est hominum mos, et pleraque vana,
				<lb/>super eo dieta agitataque. Et cecinere vates, et varie, pr o cuiusque ingenio, spe vel metu
				<lb/>animqs affecerunt. Enim vero multa subinde secuta vetereni eius famam experimento certissimo
				<lb/>comprobarunt, regna mutare asseverantem. Mutatae enim post illum continuo res, et
				<lb/>Italiae status omnis renovatus: pontificis mors. Caroli adveiitus, praelium adversus Manfredum,
			<lb/>ipsius Manfredi nex, et coiwersio civitatum, brevi subsecuta.</p>
			<p><lb/>Caeterum, ipse pontifex, vix tum extinctis cometae ignibus, e vita migravit. Quae res
				<lb/>primo formidem incussit, ne coepla Caroli impedirentur. At enim non modo non obfuit
				<lb/>coeptis Urbani mors, verum etiam illa iuvit. Creatus est enim successor vir, ut ita dixerim,
				<lb/>e Caroli sinu. Clementem quartum hunc pontidcem vocavere : sed ante pontiticatum Guido
				<lb/>Fulcodii nuncupatus, e provincia quidem oriundus narbonensi, et secularis dudum advocationibus
				<lb/>clarus, in regia Francorum fere nutritus, demumque uxore denfucta, narbonensis praesul,
				<lb/>mox sabinensis episcopus cardinalisque effectus, per omnes dignitatis gradus ad pontiticatum
				<lb/>ascendit: vir procul dubio egregius, ac multarum rerum experientiam callens. Hic ergo simul
				<lb/>ac pontificale fastigium suscepit, incredibili favore in Carolum versus, accelerare eius adventum,
				<lb/>ac illi copias amicosque per Italiani parare contendit. Cognita huius voluntate (neque
				<lb/>enim minori odio quam Urbanus in Manfredum flagrabat), exequi coepta Carolus properavit.
				<lb/>Validis igitur praemissis copiis, quae per Alpes ac citeriorem Galliam penetrarent, ipse triginta
				<lb/>navibus longis Massilia solvens, per varias hostium insidias, qui tyrrhenum mare grandi observabant
				<lb/>classe, ad tyberina incolumis ostia pervenit. Susceptus magno honore a popolo romano,
				<lb/>et senatoria dignitate ornatus, adventum copiarum, quas per terram iter facere iusserat,
			<lb/>expectabat.</p>
			<p><lb/>Haec ab initio cernentes Florentini per adversam factionem domo eiecti magnam in spam
				<lb/>venerant in sua redeundi. Itaque studio et diligentia praeveniendum rati, per legatos ad Clementem
				<lb/>missos, et operam suam contra Manfredum polliciti sunt, et ut eos novo regi cominendatos
				<lb/>faceret postularunt. Percontanti Clementi de illorum statu, haec referur.tur: viros esse
				<lb/>militares, grandi numero, armis equisque affatim structos; hos clientium magnam item sequi
				<lb/>manum ; seniorum praeterea ac eorum qui bello gerendo minus apti viderentur magnum
				<lb/>numerum superasse; hanc totam multitudinem urbibus Etruriae a Manfredo suisque, quod
				<lb/>diversa sectaretur, expulsam, in exilio ipso nomen et gloriam sibi per virtutem armaque peperisse;
				<lb/>iam vero in Gallia horum opera non stetisse solum romanae sedis fautores, verum
				<lb/>etiam, depulsis adversariis, superiores esse, Pontifex axcellentiam virorum admiratus, magnumque
				<lb/>eius belli momentum in eorum fiducia reponens, oblationem grato se recipere animo et
				<lb/>sibi commendationem curae fore respondit. Cohortatus deinde ad prosecutionem virtutis, quo
				<lb/>eos sibi partibusque suis ma gis coniungeret, insigne suae gentis proprium illis perpetuo ferendum
				<lb/>donavit. Ea est imago rubentis aquilae caeruleum draconem unguibus prementis. Id
				<lb/>tunc insigne de pontifice susceptum exules habuerunt in eo bello, hodieque habent duces
				<lb/>partium optimarum collegio postquam redierunt publice apud urbem instituto. Tunc igitur,
				<lb/>et sua ipsi sponte et pontificis hortatu se egregie praeparantes, Guidonem, cui Guerra cognomentum
				<lb/>fuit, virum Consilio simul manuque praestantem, sibi ducem praefecerunt: ac ubi
				<lb/>primum regis copias appropinquare cognitum, obviam illis in agro mantuano profecti, Galles
				<lb/>in admiratione decoris sui converterunt. Ornati siquidem armis equisque et caeteris quibus
				<lb/>militares insigniuntur viri, etiam inter Gallos longe conspicui erant
				<lb/>Suscepti igitur benigne a praefectis regiis et una iter facere rogati, quod Etruria validis
				<lb/>adversariorum praesidiis tenebatur, et simul quod in ea implicari bello haudquaquam Galli
				<lb/>volebant, per Flaminiam atque Umbriam Romani petiere. Gratissimus fuit Carolo Etruscorum
				<lb/>adventus, utpote qui primi ex Italicis sese illi coniunxerant: et accedebat pontificis commendatio
				<pb n="46"/>
				<lb/>gravis, et ducum qui cum illis iter fecerant fidci simul virtutisque testimonium.
				<lb/>Itaque benigne eos allocutus lex, amplissimis verbis gratias egit, quod suos per ignota loca
				<lb/>et impacatas regiones iter facientes, egregia virtute industriaque adiuverint; enim vero magna
				<lb/>ab se praemia expectare eos debere, modo felicitas adsit, quam pietas et iustitia et profecto
				<lb/>vires suae amicorumque certissimam pollicentur: se quidem ila animatum domo venisse, ut
				<lb/>nomine dumtaxat regio contentus esse velit: caeterum, opes ac victoriae praemia iis qui secum
			<lb/>militaverint partiturum.</p>
			<p><lb/>His atque huiusmodi verbis cum tandem finem rex fecisset, Guido, quem sibi praefecisse
				<lb/>Etruscos diximus, in hunc modum locutus est. "<q> Etsi nostrum erat, o rex, tibi potius gratias
					<lb/>agere, quam te nobis, tamen et humanitatem tuam libenter agnovimus, et eam cum fortitudine
					<lb/>ac caeterarum virtutum tuarum cumulo adiunctam esse gaudemus. Nos quidem saevitia
					<lb/>Manfredi patriis pulsi sedibus, non quanta ardor erat exhibere in medium possumus; et
					<lb/>haec ipsa quae restant corpora et lacertos praestare magis, cum tempus poscet, quam nunc
					<lb/>intempestive ostentare, iuvabit. Tibi autem gratias agere et habere nos convenit, quod
					<lb/>vagis errantibusque, tamquam salutare sidus nobis caelitus affulgens, viam ac spem remeandi
					<lb/>domum quam primo non cernebamus aperuisti. Tua enim summa virtus stragem hostium
					<lb/>nostrorum, ac per eorum ruinam reditum nobis in patriam certissimum pollicetur. Pro te
					<lb/>igitur, ne dum quod paucorum dierum iter duces tuos prosecuti, qualemcumque operam
					<lb/>impendimus, sed ne cum in vulnera quidem ac ferrum ruerimus, satisfecisse tibi ac tuis in
					<lb/>nos meritis existimabimus. Atqui duae, uti nos putamus, res ad fidem belli plurimum valent:
					<lb/>commune hostis odium, et expetita victoriae praemia utrinque accommoda. Haec duo
					<lb/>Florentinis caeterisque Tuscis, qui tua signa in hoc bello secuturi sunt, convenire videmus.
					<lb/>Neque enim fuit, nec esse debuit adversus ullum unquam maius et ardentius odium, quam
					<lb/>nobis est in Manfredum: quippe non solum has recentes, quas nuper ab eo perpessi sumus,
					<lb/>clades, sed damnatam invisamque stirpem et patris avique et proavi iniurias in filio persequimur.
					<lb/>Haec enim scelesta nefandaque familia, ab extrema Germanorum barbarie exurgens,
					<lb/>fortunatos tranquillosque per id tempus Etruriae popu los ad vulnera et sanguinem ac vastitatem
					<lb/>urbium perpulit; nec ullas iam multos annos calamitates vidimus, quarum hinc non
					<lb/>fuerit semen et causa. Verum haec communia mala, et ab ulraque factione, si modo non
					<lb/>funditus desipiant, pariter deploranda. Illud proprium nostrarum partium, quod nunquam
					<lb/>pontifices romanos haec familia persecuta est, quin nobis quoque, qui eadem sectabamur,
					<lb/>fuerint ab eisdem persecutoribus clades infictae. Federicus huius proavus, qui Svevorum
					<lb/>primus nomen romani principis falso indutus est, quam nefaria molitus sit non ignorare te
					<lb/>credimus. Sensit Italia non romanum imperatorem, quem ille falso mentiebatur, sed novum
					<lb/>Hannibalem adventasse: qui, cum Mediolanum, urbem inclitam ac maximum romani imperii
					<lb/>ornamentum, hostis et barbarus evertisset, sparsit per Etruriam venenata malorum semina,
					<lb/>cum, civili dissidio per singulas urbes facto, malos foveret, bonos persequeretur. Secutus
					<lb/>est huius acerbitatem Henricus filius, qui ad scelus paternum summam ipse ingratitudinem
					<lb/>addidit, post regni munus liberalissimum persecutor acerrimus factus. Successit in haereditatem
					<lb/>scelerum alter Federicus, huius Manfi-edi pater. Is quid adversus pontifices molitus
					<lb/>sit, memorare quid attinet? Narrant enim et narrabunt, quamdiu memoria hominum manebit,
					<lb/>concilia adversus illius vesaniam Lugduni celebrata, cum pontifex, Italia profugus, vix ultra
					<lb/>flumen Rhodani tutum, ad damnandara huius perfidiam, locum invenerit. Haec tibi nota
					<lb/>sunt, rex, et cum tuae domus laude coniuncta. Sed quid adversus nostrarum partium
					<lb/>homines putas illam saevitiam per haec ipsa tempora edidisse, cum quanto magis irritaretur,
					<lb/>tanto adversus pontificis fautores illius rabies atrocius insaeviret? Pulsi tunc urbibus nostri
					<lb/>exularunt: castellis et arcibus quibus se receperant obsessi sunt; qui vel fortuna aliqua
					<lb/>belli, vel longa obsidione, in eius manum pervenerunt, barbaram illius crudelitatem experti,
					<pb n="47"/>
					<lb/>per varia et inaudita supplicia vitam amisere. Sunt multi in hoc coetu quem vides, quorum
					<lb/>ille parentes aut fratres aut agnatos necarit, qui nunc arma tecum ferentes, eadem illa in
					<lb/>filio supplicia deposcunt. Affulserat tandem post huius mortem parumper fortuna nobis.
					<lb/>Restitutos in patriam Manfredus iterum dissipavit. Itaque illud satis certum exploratumque
					<lb/>est, no8 nunquam quietem habituros, nisi haec familia funditus deleatur. Quare, et veteri
					<lb/>odio et praesenti spe quietis, ita nos ardere in Manfredum puta, ut hominis acceleratio
					<lb/>ad eius perniciem segnis ac tarda nobis videatur. Solet vero nonnumquam mentes hominum
					<lb/>solicitas reddere praemiorum suspicio, quoties is qui plus potest, sine gravi iactura exsolvere
					<lb/>promissa non valet. Absunt haec a desiderio praemiorum nostrorum. Nos ea sequimur
					<lb/>praemia, quae nihil commoditati, nihil potentiae tuae detractura sint, sed vim ac robur allatura.
					<lb/>Non enim agri, neque urbes hostium bello captae, sed reditus in patriam nobis
					<lb/>praemium sit (sic autem statuimus): et tua in regno potentia nos in Etruria servabit; et
					<lb/>ipse velut murura habebis ad vim, si qua unquam regno tuo immineat, ab ea parte propulsandam.
					<lb/>Summa igitur erga te fide hos fore homines persuade, quos et commune hostis
					<lb/>odium et communis utilitas tibi coniungit. Illud vero tanquam summam addidisse volumus,
					<lb/>ut tanti finito bello nos feceris, quantum in ipso bello promereri conspexeris. Devotos certe
					<lb/>et addictos tibi utcumque habebis"</q>.</p>
			<p><lb/>Haec oratio magis acceptos regi exules fecit, ac maiori fiducia in familiaritatem admisit.
				<lb/>Paratis omnibus quae ad bellum opportuna fuerunt, cum his copiis quas e Gallia duxerat, item
				<lb/>cum tuscis exulibus ac aliis latini nominis, qui aut spe praemiorum aut partium studio sequebantur,
				<lb/>fines regni secus Casinum ingreditur, custodia aditus, quo facile arceri ab ingressu poterat,
				<lb/>ignavia hostium neglecta. Germanum deinde oppidum expugnare aggressus, magna virtute
				<lb/>militum id cepit. Eo in loco Tuscorum virtus primum conspicua fuit: suo namque conatu
			<lb/>per fossas et aggerem evadentes, in primis causa oppidi capiendi fuere.</p>
			<p><lb/>Expugnatione huius oppidi conterritis caeteris, finitimae quaedara urbes ad victorem defecerunt.
				<lb/>At Manfredus, contractis undique copiis, statuit in Samnio hosti occurrere. Quod
				<lb/>postquam intellexit Carolus, dimicandi cupidus, Samnium petit: nec ulla inde mora, simul
				<lb/>atque in conspectum venit, in aciem primus eduxit. Nec detrectavit pugnam Manfredus: sed
				<lb/>eductis et ipse in aciem suis, fortunae se obtulit. Antequam pugnari coeptum esset, speculanti
				<lb/>hostium agmina Manfredo una seorsum acies prospecta est, equis et armis egregie structa .
				<lb/>Erat huic suus dux suumque vexillum: signa pontificis haud sibi iam incognita discernebat.
				<lb/>Signifer ea die fuisse traditur Corradus Magnimontanus eques pistoriensis, vir procul dubio
				<lb/>pace belloque egregius: dux autem Guido cognomento Guerra, celsi vir animi ac prope
				<lb/>singularis. Perquirenti ergo a suis, quorum nam virorum id agmen esset, Florentinorum
				<lb/>Tuscorumque reliquorum, qui diversa sectentur, esse respondent: "<q> Enim vero, ubi sunt,
					<lb/>inquit, alterius factionis homines ex eadem Etruria, in quos ego tanta beneficia dudum
					<lb/>contuli ?"</q>Cum adesse negarentur, per motus ingratitudine simul ac ignavia hominum,"<q> Illa,
					<lb/>inquit, acies (tuscos exules ostentaus) nisi victrix hodie esse non potest. Nam, si ipse vicero,
				<lb/>illos, quam adversarios eorum, mihi coniuctos malim "</q>. Ad suos inde reversus, signum praelio
				<lb/>tuba dari iussit. Concursum est acriter ab utraque parte: pugnaque diu anceps fuit, Germanis
				<lb/>pro Manfredo, Gallis Tuscisque pr o Carolo, enixe dimicantibus. Nec milites solum, verum
				<lb/>etiam reges ipsi cominus pugnantes, plurima eo die discrimina pr o Victoria subiere. Post
				<lb/>longum certamen, Caroli fortuna et militum virtus superavit; profligatisque Germanis, Manfredus
				<lb/>pugnans occiditur. Hanc pugnam non longe a Benevento commissam constat, quinto
				<lb/>ferme anno postquam apud Arbiam pugnatum fuerat. Praeter magnam caedem, multi nobiles
				<lb/>ignobilesque captivi in victoris manum devenere: inter quos lordanus, qui bello etrusco dux
				<lb/>fuerat, et Petrus Ubertus eques florentinus; qui ambo in Provinciam a Carolo missi, longo
				<pb n="48"/>
				<lb/>carcere vitam finiere. Reliqua Caroli expeditio redigendis urbibus regni in potestatem fuit:
				<lb/>quas circumferendo bello, nullo iam obsistente, brevi perdomuit
				<lb/>Dum Florentini exules Carolum secuti circa hoc tempus militiae terunt, Novellus ac caeteri
				<lb/>diversae factionis principes qui Florentiam tenebant, Caroli Victoria maiorem in modum
				<lb/>conterriti, iamque adversariorum potentiam formidantes, contrahere sese, ac de solito partium
				<lb/>ardore multum in dies remittere coeperunt: et simul exulum quidam, qui per agros ac propinqua
				<lb/>degebant loca, in spem erecti, convenire in unum ac novis rebus animum intendere. Plebs
				<lb/>solicita et propter crebra tributorum onera dominantibus infensa, motum aliquem rerum affectabat.
				<lb/>Liberae iam mullitudinis voces praesentia incusantis vulgo iactabantur. Quae cum
				<lb/>in dies augescerent, placuit Novello caeterisque eius factionis principibus gliscentem populi
				<lb/>motum Consilio praevenire, ac sub specie pacis concordiaeque civilis, imminentibus malis
				<lb/>iam inde occurrere. Re igitur ad populum delata, conformandum civitatis statum, et homines
				<lb/>diversae factionis, qui nullius mali suspccti in urbe remanserant, in partem reipublicae recipiendos
				<lb/>censent. Ita, triginta sex viris ex utraque factione delectis negotium datur, ut quae
				<lb/>pro optimo civitatis stata agenda forent, ea statuere providereque curarent. Insuper, quo
				<lb/>magis aequitas appareret, potestas atque iurisdictio in urbe ad duos simul praesides, viros
				<lb/>religiosae militiae, Cathalanum et Lodoringum, defertur: quorum alter Novello suisque, alter
				<lb/>diversis partibus, haud dubius habebatur fautor. His Florentiam accitis potestas iurisdictioque
				<lb/>populi nomine commissa est: et una cum triginta sex viris, quos supra delectos ostendimus,
				<lb/>deposito partium studio, communi tranquillitati studere sunt iussi . Crebrae ab his consultationes
				<lb/>habitae, et quaedam non inutiliter constituta: quorum illud praecipuum, ut artium
				<lb/>quibusdam honestioribus coUegia essent; utque vexilla signaque haberent; ac novi quoties
				<lb/>quid in urbe oriretur, populares cuiusque collegii in unum concurrerent . Ea res quamquam
				<lb/>parva primo visa, tamea populum a dominantibus ad libertatem traducebat, arma capere et ad
				<lb/>suum quemque locum convenire iubens. Itaque, haec ubi depraehensa sunt, nobilitatem urere
				<lb/>coeperunt: nec deerant iam qui aperta murmura suspicionesque iactarent. Accessit insuper
				<lb/>illud, quod stipendia equitum publice a Novello petita, non ita ut mos erat, statim promerentur:
				<lb/>quibus rebus maiorem in suspicionem adduclus, principes familiarum nobilium quae suarum
				<lb/>partium erant, ne sub umbra pacis malora quaedam se adversus moliri paterentur, commonefacere
				<lb/>coepit. Ipse auxilia amicorum propere arcessivit; Germanos paratos armatosque circa se
				<lb/>esse iussit. Ex his coorta sedititione, nobilitas iam pridem infensa prior arma corripere; ac
				<lb/>pulsis triginta sex viris, rempublicam in suam potestatem redigere statuit. Initium motus a Lambertis
				<lb/>factum. Hi enim e proximis aedibus cum armatorum manu egressi, in forum novum (ibi
				<lb/>namque triginta sex viri tractandis rebus conveniebant) primi impetum fecerunt. Eorum clamore
				<lb/>dissipato collegio, cum alius alio perfugisset, civitas repente in armis fuit. Plebs quidem
				<lb/>ac multitudo omnis urbana ad Trinitatis convenit : Novellus autem cum omni fere nobilitate
				<lb/>suae factionis ac Germanorum aequitatu auxiliaribusque amicorum ad Martis aedem. Ibi cum
				<lb/>aliquanto constitisset, plebemque ad Trinitatis esse audiret, profectus inde recto itinere, adversus
				<lb/>populum aciem direxit. Nec plebs quidem detrectavit certamen, sed obviam impigre se
				<lb/>obtulit. Verum multitudo lapidum, quae instar grandinis e turribus aedibusque pluebat, coeptam
				<lb/>inhibuit pugnam. Eo namque periculo commotus, suos Novellus revocavit, ac per eamdem
				<lb/>qua venerat viam, ad Martis aedem reduxit. Ibi cum singula reputaret, minime sibi tutum arbitratus
				<lb/>est, irritata ac inimica muliitudine, nonnullis etiam nobilium abalienatis, intra eadem
				<lb/>moenia noctem operiri. Itaque, inde rursus movens signa, ad eas aedes in quibus Cathalanus
				<lb/>et Lodoringus erant profectus, claves portarum, quoad egrederetur urbe, postulavit. Praesides
				<lb/>e fenestris clamitantes hortabantur eum urbe nequaquam excedere, ac se motum illum populi
				<pb n="49"/>
				<lb/>sedaturos promittebant. Verum tanta suspicio invaserat animum, ut cuncta ad suam suorumque
				<lb/>perniciem interpretaretur. Clavium igitur potestas ubi facta est, praeconem alta voce percontari
				<lb/>iussit, an Germani omnes adessent: cumque responsum esset adesse, rursus an auxiliares
				<lb/>omnes: cumque id quoque responsum fuisset, signiferum incedere iussit. Ita profectus ab
				<lb/>aedibus praesidum, pone thealrum vetus et Scradii templum, ad portam bovariam, qua primum
				<lb/>Arnus influebat urbem, cum omni suorum multitudine ac pleraque nobilitate suae factionis
				<lb/>egreditur. Mox laevum tenens iter, circumdata urbe, in viam pratensem descendit: nec
				<lb/>quicquam commoratus, eadem die Pratum se contulit. Ibi, sublato iam metu, errorem suum
				<lb/>recognoscens, iamque consilium damnans, quod ipse suique, magnis praesidiis suffulti, urbem
				<lb/>nullo pellente reliquissent, sera poenitentia, si qua posset, emendare aggressus est. Quare,
				<lb/>postridie cum omnibus copiis ad urbem revertitur. Hesterno tumultu concussa civitate, portae
				<lb/>adhuc clausae erant. Cives, quibus id muneris iniunctum, desuper excubabant: qui, cum
				<lb/>adventum Novelli suorumque ad populum detulissent, multitudo statim armata ad eam portam
				<lb/>cucurrit. Ab his repulsus Novellus, cum neque vi neque precibus regredi in urbem posset,
				<lb/>frustra aliquot horis circa moenia consumptts, Pratum copias reduxit . At populus, iam sui
				<lb/>iuris gabernationem reipublicae haud ambigue nactus, civitatem in antiquum popularem morem
				<lb/>stabilire constituit. Eius rei gratia, de duodecim viris creandis loco veterum antianorum tunc
				<lb/>primum institutum est, et opportuna Consilia ad res graviores decemendas constituta. Nec
				<lb/>duo posthac praesides, quasi diversa reipublicae cura, sed unus dumtaxat potestatem dictionemque
			<lb/>iuris populi nomine exequebatur.</p>
			<p><lb/>Firmato iam reipublicae statu et in antiquum popularem modum restituto, quod nobilitas
				<lb/>ferme tota aberat, maximum profecto civitatis ornamentum, ad decorandam illustrandamque
				<lb/>civitatem, revocare omnes exules et in sua quemque restituere placuit. Id ad tranquillitatem
				<lb/>quoque pertinere visum, ne forte exclusi per vim aliquid molirentur. Lege itaque ad populum
				<lb/>lata, omnibus civibus, qui vel dudum post arbiensis pugnae casum, vel nuper cum Novello
			<lb/>abscesserant, remeandi in urbem est potestas permissa.</p>
			<p><lb/>Redierunt hi qui Carolum secuti fuerant sexto postquam exulaverant anno, magna fortium
				<lb/>virorum manus ac multis bellis exercitata, plaudente admodum populo, et equos et arma ac
				<lb/>caetera militarla in iuventute reduce quasi robur quoddam reipublicae intuente. Cupiens
				<lb/>autem populus discordias inimicitiasque nobilitatis, si qua posset, omnino sedare (sic enim
				<lb/>non praesenti modo, sed futuro etiam tempore putavit tranquillae civitati esse licere), crebra
				<lb/>providit matrimonia Inter factionum principes ad vinciendam ne cessitudinem contraili. Itaque
				<lb/>et Novello corniti Foresius Adimar gener est datus: et Donati cum Ubertis affinitate coniuncti:
				<lb/>multae praeterea in caeteras familias necessitudines inductae, quo discordiae illarum in perpetuum
				<lb/>sopirentur. Id autem quo magis faceret populus, eo inductus est, quod olim per nuptiarum
				<lb/>repulsam initia fuerant malorum in civitate coorta. Licet enim antea quoque studia partium,
				<lb/>ob favorem, ut supra docuimus, imperatorum pontificumque, et divisiones civium, inde iam
				<lb/>coeperant, tamen addidit his impetum quemdam et quasi procellam nuptiarum infausta repudiatio.
				<lb/>Id autem (ut pro notitia rerum superiora quaedam repetamus) tale aliquid fuisse
				<lb/>traditur. Bondelmontes fuit eques florentinus per eam tempestatem, ut videtur, in primis
				<lb/>splendidus. Huic inimici tiae graviores fuere cum Ottone Arrigi filio Fifanti, e familia item
				<lb/>nobili. Otto, validis propinquitatibus subnixus, praecipue Ubertorum Lambertorumque, potentissimarum
				<lb/>per id tempus familiarum, iuvabatur : Bondelmonti vero et ipsi per se valido quidam
				<lb/>insuper potentium favebant. Cum has inimicitias longius demum progressuras palam esset,
				<lb/>insurgentibus bonis viris, pax tandem recipitur: quin etiam, quo stabilior esset, affinitate
				<lb/>nuptiisque firmatur, sponsa Bondelmonti receptaque nepte Ottonis ex sorore. Res una cum
				<lb/>pace vulgata fuerat, et iam pro confecta opinione omnium habebatur; diesque dieta erat ad
				<lb/>nuptiarum solemnia, apparatusque ad eam rem propalam facti. Enim vero hanc affinitatem
				<pb n="50"/>
				<lb/>coniunctionemque fautores quidam iuvenes nequaquam probabant. Itaque, per eos ipsos dies
				<lb/>matrona quaedam e Donatorum aedibus, cum forte domesticorum sermone affinitatem carpentium
				<lb/>ea cognovisset, iuvenem familiarius compellatum obiurgare coepit, quod longe nobilis
				<lb/>imparem sibi genere formaque uxorem accepisset, inconsulte nimium atque investigato.
				<lb/>"<q> Nempe ego tibi, inquit, vel cupientissime hanc tuis asservabam nuptiis"</q>, filiam ostendens
				<lb/>aetate nubilem, forma egregiam. Percussere illico iuvenis pectus celsioris puellae vultus et
				<lb/>admonitio mulieris. Itaque, ceu furiis quibusdam agitatus, cum ea secum reputaret ac formam
				<lb/>formae familiamque familiae conferret, posteriora oblata constituit anteferre. Reversus itaque
				<lb/>postridie ad mulierem, "<q> Adhuc tempus, o matrona, inquit, est perperam facta corrigendi.
					<lb/>Ego enim, divertens ab illa cui nihil praeter iacturam pene me astringit, tuam, si ita vis,
				<lb/>rite suscipiam"</q>. Nec mora audaci coepto, muliere annuente, eo ipso tempore quo primae
				<lb/>futurae erant nuptiae, secundae parantur. Otto igitur et repulsae parentes, agnatis necessariisque
				<lb/>in unum vocatis, facinus indignum contumeliamque enarrant: ab se quidem neque
				<lb/>verbo neque facto quicquam admissum, quod illius mentem vel leviter modo abalienare
				<lb/>potuerit: id totum superbiam atque contemptum esse. Ea cum prope lacrymabundi exponerent,
				<lb/>fidemque propinquorum implorarent, permoti maiorem in modum qui aderant vindicandam
				<lb/>esse contumeliam statuerunt. Erant sane hi permulti nobiles: a quibus cum de vindictae
				<lb/>modo agitaretur, Lambertus Musca occidendum censuit; rem factam, ut vulgari habetur
				<lb/>proverbio, caput habere dictitans. Eo ab aliis quoque per indignationem Consilio sumpto, dies
				<lb/>et locus ad caedem memorabiles quaerebantur. Pascha potissimum visum est in tempore:
				<lb/>aedes vero puellae, cuius spreverat nuptias, pro loco delectae. Itaque paschalis die, cum e
				<lb/>veteri ponte albo equo albaque, ut traditur, amictus veste iuvenis descenderet, egressi coniurati
				<lb/>ab aedibus Amideorum (ibi namque ex constituto paulo ante convenerant), illum circumsistunt,
				<lb/>abiectumque ex equo multis vulneribus conficiuut. Interfuerunt huic caedi Uberti et Lamberti
				<lb/>quidam et alii puellae propinqui: plurimum tamen ipsius Ottonis manus perpetrata est.
				<lb/>Cecidit vero non longe a Martis signo, quod e veteri sublatum tempio ad pontem collcatum
				<lb/>extabat : idque in calamitate civitatis quidam notarunt. Percussores statim post caedem, globo
				<lb/>facto, in Amideorum aedes se receperunt. Rumor vero per urbem diffusus, pro diei solemnitate
				<lb/>et hominum superbia, populum commovit : nam etsi error fuerat deserendis nuptiis, poena
				<lb/>legibus constituta erat pecuniarum promissarum iactura: caedi vero ex coniurato homines,
				<lb/>incivile videbatur. Denique occisi cognati afiinesque in unum coeunt: nec nobilitas solum,
				<lb/>verum etiam plebs, incerto scinditur favore. Hinc odia civium irritata vehementius exarsere,
				<lb/>ut non iam civili modestia, sed vulneribus et sanguine, summa perdendi pereundique cupidine
			<lb/>certaretur.</p>
			<p><lb/>Haec igitur in civitate dissidia ex nuptiarum repulsa considerans orta florentinus populus,
				<lb/>contrariis remediis curare tentavit. Itaque, restitutis nuper in urbem civibus, auctor extitit
				<lb/>novarum affinitatum inducendarum. Enim vero maior erat morbus, quam ut ex huiusmodi
				<lb/>medicamento sanitas illi posset afferri. Licet enim ab initio magnam spem laetitiamque
				<lb/>praeberent, tamen paulo post irrito conatu provisa apparuere. Neque concordia diu stetit:
				<lb/>nam praevalentibus longe his qui cum Carolo vicerant, aliamque factionem non secus ac
				<lb/>victam despicientibus, formido simul et indignatio adversarios agitabat, praesertim cum plebs,
				<lb/>quoque memor arbiensis pugnae ac vulneris reipublicae tunc accepti, auctores tantae cladis
				<lb/>ac transfugas cives, qui decus patriae Senensibus prodidissent, liberis iam detestationibus
				<lb/>maledictisque lacesseret. Accessit his suspicio ingeus, quod crebra fama haud ambigue vulgabat
				<lb/>Corradinum, Corradi filium, Federici nepotera ingentes copias in Germania parare, regni
				<lb/>pro recuperatione paterni in Italiam transiturum. Ad cuius spem adventus Pisani Senensesque,
				<lb/>ac caeteri eius factionis modo Caroli Victoria fracti, haud segniter erexerant animos, et solicitatum
				<lb/>ab his Corradinum circumferebant, eorumque fiducia opum inniti. Itaque, quasi
			<lb/>novarentur antiqua partium vulnera, neutra factio satis alteri confidebat.</p>
			<pb n="51"/>
			<p><lb/>Interea Carolus, regni iam compositis rebus, cum ad securitatem suam plurimum pertinere,
				<lb/>iudicaret Pisanos Senensesque, ante Corradini adventum, in suam potestatem iraducere, praefectum
				<lb/>quemdam e suis cum equitatu' in Etruriam misit. Postulatum hoc a Horentinis civibus
				<lb/>regis amicis quidam auctores sunt, eorumque precibus adductum regem copiaa suas in haec
				<lb/>loca misisse. Equidem vel Florentinos, vel alios contendisse id ab rege non inficiam ego:
				<lb/>caeterum, utilitatis rationem, ne Suevis regnum Siciliae velut haereditarium repetentibus favor
				<lb/>aliquis in Etruria resideret, regem permovisse magis crediderim. Erat illa equidem communis
				<lb/>suspicio, nec regis modo, verum etiam pontificis. Cum enini permagni rerum motua ab
				<lb/>Etruria provenire consuevissent, nequaquam negligendas eas partes romano pontifici visura
				<lb/>est. Itaque, ad comprimendum omnem exinde motum, novo quidem exemplo, sed admodum
				<lb/>necessario, gubernationem Etruriae, quasi ab imperio recisam, sibi ac romanae sedi pontifex
				<lb/>reservavit. Id autem eo tolerabilius fuit, quod nemo per id tempus praesidebat imperio, et
				<lb/>ex auctoritate romanae sedis factum non ambitiose constabat, sed rebus ipsis vehementer
				<lb/>flagitantibus. Reservata igitur Etruria eiusque gubernatione pontifici , Carolus tamquam
				<lb/>vicarius illi praeficitur: atque ob has causas permotus rex, quasi iusto quodam imperii titulo,
				<lb/>equitatum primo in Etruriam misit. Adventantibus itaque regiis copiis, cives qui nuper
				<lb/>sub rege militaverant ducem ipsum atque Galles militiae cognitos, una cum tota factione
				<lb/>quae ob victoriam regis in patriam ac rempublicam redierat, gratulabundi recipere parant.
				<lb/>Centra vero adversarii conterriti, pridie quam hae copiae Florentiam intrarent, sponte sua
			<lb/>vegressi abiere, tertio fere postquam exules redierant mense.</p>
			<p><lb/>Hoc itaque dissidio cum partium renovata studia essent, rursusque certamen futurum
				<lb/>appareret, cives qui in urbe remanserant, eximia in regem benevolentia accensi, quem auctorem
				<lb/>reditus sui et protectorem salutis haud falso praedicabant, plenum civitatis arbitrium illi
				<lb/>permiserunt. Malatestam Verruchianum, principem eius familiae quae postea plurimum floruit,
				<lb/>a rege praefectum Florentiae per ea tempora comperio. Summae tamen hic praeerat rei,
				<lb/>ac regio nomine dominatum exercebat: nam iuri quidem dicendo vindicandisque delictis
				<lb/>minores praeerant magistratus. Bellum mox a civibus qui exierant adversus urbem inferri
				<lb/>coeptum, et quidem pluribus locis; tumultuosius tamen ab Hillaro, circumque ea loca hostis
				<lb/>imminebat: nec latrocinia modo clandestina, sed praedae quoque palam abactae; augebaturque
			<lb/>concursu multitudo, ut iam pene insti exercitus instar haberetur.</p>
			<p><lb/>Adversus liane crescentem in dies manum, et iam usque ad moenia urbis infestantem,
				<lb/>populus florentinus egressus, cum hostes intra munimenta vi et armis compulisset, castellum
				<lb/>subinde ipsum expugnare aggreditur: quod etsi erat munitissimum, tamen, annitentibus civibus
				<lb/>qui militiae gloriam sibi vindicabant, ac virtutem ostentantibus, summa vi capitur. Ingens
				<lb/>exulum manus in eo castello oppressa est; maxima vero eorum pars in ipso expugnationis
				<lb/>ardore per iram caesa: sed praesertim in nobilitatem saevitum. Alia insuper castella, priusquam
				<lb/>Florentiam rediretur, extorta, et captivi quidam abducti: e quibus Gerius Volonianus,
				<lb/>cum quibusdam agnatorum in parte publicarum aedium trusus, diuturna captivitate maceratus
				<lb/>est. Inde carceri nomen indictum, non a conditore, ut tulliano Romae carceri, sed ab eo
			<lb/>qui captivus asservatus est Voloniano dicto.</p>
			<p><lb/>Reverso in urbem exercitu, ac diversae factionis hominibus, qui nuper ante copiarum
				<lb/>regis adventum demigraverant, hostibus iudicatis, exorta est inter cives haud parva contentio.
				<lb/>Hi enim, qui dudum post arbiensem pugnam exiilarant, adversariorum sibi bona postulabant.
				<lb/>Fuerant enim tunc eorum domus in urbe simul agroque dirutae, praediaque vastata: in quorum
				<lb/>compensationem nunc eorum ipsorum bona, qui tunc vastandi diruendique auctores fuerant,
				<lb/>deposcebant. Qua in re nulla cum modestia esset, sed qui plus poterat, plus habere niteretur,
				<lb/>placuit ad regis arbitrium rem deferri. Causa cognita, statuisse regem perhibent, ut e bonis
				<lb/>eorum qui hostes indicati essent, civibus quorum olim domos villasque evertissent, pro cuiusque
				<pb n="52"/>
				<lb/>existimatione damnorum satisfactio esset. Ea de causa duodecim viri ad eam rem creati
				<lb/>cuncta examinarunt, et in libellos redegerunt. Ita restitutio petita est. Quod reliquum erat
				<lb/>honorum exulum, partim in rempublicam versum, partim collegio guelfarum partium attributum.
				<lb/>Videtur autem et pontifex et rex non sine causa augendae extollendaeque huiusce factionis
				<lb/>studiosi fuisse. Quippe romanus pontifex a Manfredo suisque multifariam iniurias olim perpessus,
				<lb/>et tunc maxime Corradini formidans adventum, hos homines, quorum fidele obsequium
				<lb/>et constantem erga se romanamque ecclesiam animum experimento cognoverat, cunctis temporibus
				<lb/>praevalere cupiebat: et rex fortitudinem fidemque eorum militiae expertus, pro veteri
				<lb/>amicitia, et quod diversam factionem in Etruria obrutam volebat, immodico complectebatur
				<lb/>favore. Itaque illud primo per haec ipsa tempora constitutum quidam putant, ut ea civium
				<lb/>pars collegium gubernatoresque publice delectos' haberet, ut essent quibus commodorum eius
				<lb/>praecipua semper cura diligentiaque incumberet. Ego vero et diu ante hoc tempus fuisse
				<lb/>duces partium in civitate comperio: idque publicis annalibus multis extat locis. Et quidem
				<lb/>aliquandiu observatum est, ut non cives, sed peregrini duces eligerentur, viri nobiles domi,
				<lb/>et qui easdem in suis civitatibus sectarentur partes. Itaque Lucam Sabellum, Bertuldum
				<lb/>Ursinum, Thomam Severinianum, suo quemque anno ducem guelfarum partium Florentiae
				<lb/>fuisse legimus. His cives a factione delecti in consilium dabantur. Sed postea ad cives negotium
				<lb/>rediit, et plures simul duces creari coepti sunt, cum antea unus dumtaxat dux singulis
				<lb/>annis esse consuesset. Id collegium maximam in urbe habet auctoritatem, et velut censuram
				<lb/>quamdam in cives exercet, ut qui notatus fuerit, alienus ab omni honore publico habeatur.
			<lb/>Sed haec suis temporibus narrabuntur: nunc hactenus dixisse abunde sit.</p>
			<p><lb/>Eodem anno bellum adversus Senenses renovatum est, properantibus Florentinis arbiensem
				<lb/>cladem ulcisci. Itaque praefectum regis secuti, cuncta circa Senas infestius popularunt. Cum
				<lb/>vero maximus pugnandi ardor esset, hostem ne populationibus quidem atque incendiis, quae
				<lb/>passim ante oculos ostentabantur, ad pugnam pellicere valuerunt. Sed cum iis esset in locis
				<lb/>exercitus, nunciatum est exules magna manu ad Bonitium convenisse. Itaque, eo confestim
				<lb/>versa est totius belli moles: nam praefectus regis et Florentini retro ad Bonitium moverunt
				<lb/>castra; et Pisani Senensesque, ita demum a se pestem aversuros existimantes, si alibi hostis
				<lb/>destinaretur, defendere Bonitium tota vi, ac exules qui intus erant omni ratione statuerunt
				<lb/>confovere, ita iuxta pertinaciter atque impigre utrinque incumbentibus, ut in eo appareret
				<lb/>totius belli discrimen versari. Praefectus quidem et Florentini primo ac subitaneo impetu
				<lb/>expugnare Bonitium adorti, cum et natura loci egregie muniti et structura hostium facile
				<lb/>repulsi essent, stativis ante oppidum positis, obsidere perrexerunt. Exules autem et suo ipsi
				<lb/>robore et magnis Pisanorum Senensiumque adhortationibus confirmati, non minus alacriter
				<lb/>resistebant, praesertim cum per crebros internuncios certiores fierent a Senensibus Pisanisque
				<lb/>opis ferendae gratia copias ingentes parari. Is rumor per castra quoque diffusus effecit, ut
				<lb/>ex civitatibus quae erant in tutela regis (iam enim frequentes sese illi coniunxerant) auxilia
				<lb/>vocarentur. Rex quoque ipse tractus eo certamine, in Etruriam venit. Iter eius ex Viterbio
				<lb/>Aretium primo, inde Florentiam fuit. In utraque civitate summo applausu civium, nec ullo
				<lb/>genere honoris non impenso receptus, in castra inde se contulit. Primo regis adventu oppidani,
				<lb/>legatione ad eum missa, lenire mentem regis nitebantur. Postquam vero alieniorem
				<lb/>senserunt, ac rem penitus ad vim spectare, machinas adduci, praesidia circa oppidum communiri,
				<lb/>ex formula sic egerunt. "<q> Iniuriaris, o rex. Sive enim tuo nomine vim affers, imperium
					<lb/>romanum, cuius possessio sumus, indigne offendis : sive imperii, cuius te vices gerere
					<lb/>in Etruria asseris, fidos et bene meritos iniuria lacessis"</q> Responsum: "<q>Postquam ex
					<lb/>formula disceptare placet, imperii nomine ista gerimus. Proinde, si possessio imperii estis,
					<pb n="53"/>
					<lb/>nos exercitumque nostrum intra moenia suscipite: sin pactionibus tergiversamini, ut rebellee
				<lb/>iure ulciscimur"</q>. Ita dirempta colloquia sunt, et oppugnatio incoepta. Regi apprime rei
				<lb/>militaris perito et vel eximiis ducibus comparando nullum oppugnandarum urbium genus
				<lb/>fuisse ignotum crediderim. Sed repugnabat natura ipsa loci, qui vel de industria ad omnem
				<lb/>vim arcendara factus videbatur. Sublimi atque praeciso undique fere aditu oppidum imminebat:
				<lb/>qua vero Collis ad oppidum iungebatur, contra eum locum non turres modo, verum
				<lb/>etiam stationes armatorum oppositae, omnem vim hostium perfacile dimovebant. Irrito igitur
				<lb/>conatu cum oppugnatio languesceret, rex diuturna incubatione domitare hostem constituit,
				<lb/>nec prius abscedere, quam Bonitium caperetur. Quare, obsidione vehementius intentata, ex
				<lb/>amicis civitatibus magna multitudine confluente, oppidum undique cinxit, et praesidia pluribus
				<lb/>locis communivit. Tandem, cum omnis spes obsessis adempta esset, ac iam necessaria deficerent,
				<lb/>Bonitium regi deditur quarto postquam rex advenerat mense, his qui intus erant
			<lb/>incolumibus abire pactis.</p>
			<p><lb/>Inde per mediam hyemem movens rex, cum Florentinis ac caeteris amicis pisanos ingreditur
				<lb/>fines. Capta ab eo in his locis aliquot castella, portus etiam expugnatus, et turres quae
				<lb/>portui imminebant eversae. Populato deinde circa Pisas agro, Lucam (ea tunc civitas amicissima
				<lb/>regis erat) se recepit. Refecto paucis diebus exercitu, postulantibus Lucensibus, Mutrone
				<lb/>obsedit. Id castellum non vi, sed astu captum a rege est. Simulatis enim cuniculis, quasi
				<lb/>moenia eversuris, noctu magna vis ruderum importata, ante oculos obsessorum per dies egerebatur.
				<lb/>Quare illi conterriti, cum iam nutare moenia falso decepti metu existimarent, arbitrio
				<lb/>regis se permiserunt. Per hunc modum rex munitissimum castellum recepit: receptum
			<lb/>autem Lucensibus tradidit.</p>
		</div>
		<div type="book">
			<pb n="54"/>
			<pb n="55"/>
			<lb/><head>Liber tertius</head>
		</div>
		<div type="book">
			<p><lb/>Is qui secutus est annus turbulentos habuit motus. Cum enim esset in
				<lb/>rex, ac omnes civitates quae prius Federici mox et Manfredi sectatae fuerant
				<lb/>partes, praeter Senenses et Pisanos, in suam lidem voluntatemque traduxisset,
			<lb/>et hos ipsos domitare pararet, duo sub idem fere tempus atferuntur nuncii.</p>
			<p><lb/>Altero Corradinum Italiani Tridentumque iam pervenisse; altero in urbe Roma atque Sicilia
				<lb/>motus rerum haudquaquam contemnendi et civitatum procerumque defectus nunciabantur.
				<lb/>Rerum novarum causa haec fuerat. Hispani erant duo regii generis, Arrigus et Federicus.
				<lb/>Hi adversus fratrem regnum in Hispania obtinentem infensi, tandem extorres patria exularunt:
				<lb/>collectaque virorum manu, quando adversus fratrem se niliil proficere existimabant posse, in
				<lb/>Africam transgressi, Tunetae apud regem longo tempore meruerunt. Ibi praeda simul stipendiisque
				<lb/>ditati, cum de communibus tandem fortunis consullarent, placuit ut Arrigus (is enim
				<lb/>maior erat natu) cum omni pecunia ac caetera gaza in Italiam traiiceret, Sardiniae regnum
				<lb/>a pontitice maxime petiturus. Delatus igitur e Carthaginis portu, cum secundum consilium
				<lb/>Italiam pontificemque adiisset, fautore utitur Carolo, qui, nuper vieto Manfredo, flagrantissima
				<lb/>apud pontificem gratia praevalebat. Et erant sane Arrigus fratresque arctissimo consanguinitatis gradu
				<lb/>materna Carolo stirpe coniuncti. Quamobrem et necessitudinis iure et procurationis
				<lb/>beneficio inductus, petenti Carolo magnam pecuniae vim Arrigus mutuat. Sed dum
				<lb/>pontifex de regno deliberat et regis gratia concedere parat, ortis in urbe Roma seditionibus,
				<lb/>civibusque ad arma ruentibus, ad sedandas eas tempestates a Romanis Arrigus deposcitur,
				<lb/>ac ex Viterbio (ibi nam tunc pontifex degebat) Romam vocatur, senatusque potestas, volente
				<lb/>populo, illi tribuitur. Pacata itaque urbe, cum veluti dominatum iure partum nullo respectu
				<lb/>pontilicis exerceret, ac malora quaedam moliri videretur, pontifici simul atque regi in suspicionem
				<lb/>venit. Ob id intermissum Sardiniae negotium est a pontifice, et Carolus repetenti
				<lb/>mox pecunias, ne maiores ad nocendum facultates illi adessent, bono Consilio haudquaquam
				<lb/>reddebat. Coeperat Arrigus iam inde ab initio contrariam pontifici Caroloque factionem magis
				<lb/>favere: utramque tamen intra urbem aequitatis simulatione continebat. Ut vero suspicionem
				<lb/>pontificis Carolique advertit, alienus exemplo factus, Pisanos et Senenses ac caeteros eius
				<lb/>factionis homines occulte solicitare coepit; ad Corradinum item mittere, favorem suum fratrisque,
				<lb/>ac romanam urbem, si adveniat, polliceri. Magnum hostes momentum in utroque
				<lb/>reponebant. Itaque ad Federicum Corradus Capitius neapolitanus, regni tunc' exul, cum una Pisanorum navi
				<lb/>missus est, literas ferens ab Arrigo fratre, ut, cunctis posthabitis, ex Africa
				<lb/>in Siciliam ad res novandas traiiceret. A Corradino etiam frequentes ad Siciliae populos
			<lb/>et ad paternos amicos literas regio nomine scriptas detulit.</p>
			<pb n="56"/>
			<p><lb/>Maturata igitur re, Federicus et Capitius in Siciliani transenni. Ducentos milites hispani
				<lb/>generis, totidem Germanos, quadringentos vero Tuscos secum traduxere. Ibi, spargendis
				<lb/>Corradini literis et maioribus quam attulerant profitendis, brevi admodum tempore Siciliam
				<lb/>fere totam, praeter Syracusas et Messanam et Panormum, ad defectionem compulerunt. Et
				<lb/>simul Romae, ubi de Siciliac motu auditum est, Arrigus non ultra cunctandum ratus, viros
				<lb/>amplissinios principes civitatis, qui guelfarum partium erant, ad se in capitolium evocatos,
				<lb/>corona armatorum circumdat. Ex his Napoleonem et Matthaeum Ursitios, summa gratia homines
				<lb/>summaque nobilitate, confestim, ne quis motus in urbe suscitetur, extra urbem captivos
				<lb/>delegat: Iohannem vero et Lucam Sabellos, in capitolii carcere asservat; diversae autem
				<lb/>factionis hominibus licentiam impunitatemque permittit. Ita, repente mutatis rebus, eodem
				<lb/>pene tempore de Corradini adventu ac de romanae urbis motu Siciliaeque defectu rex certior
				<lb/>factus, ancipitique perculsus malo, Senensium Pisanorumque curam omittere, ac veluti ad
				<lb/>domesticum extinguendum incendium properare coactus est. Relieta igitur parte equitatus
				<lb/>in Etruria, ne, Corradino veniente, civitates quae in lide erant praesidio vacuae forent, reliquae
				<lb/>omnes copiae a rege contrahuntur, et per Brutios atque Lucanos, itemque per Siciliam,
			<lb/>ad inhibendas defectiones praesidia submittuntur.</p>
			<p><lb/>Per idem fere tempus Pisani viginti quatuor naves longas ad populandam maritimam
				<lb/>oram solicitandasque civitates adversus Carolum dimisere: edictumque eral, ut cum litus Italiae
				<lb/>satis lustrassent, exulesque (magna illorum vis ea in classe vehebatur) suis locis exposuissent,
				<lb/>in Siciliam ad Federicum et Capiiium pervaderent, auxilio partium, si quid expediret,
				<lb/>futurae. Corradinum in Italiam venientem supra decem Germanorum millia usque Tridentum
				<lb/>prosecuta sunt. Inde, seu pecuniarum inopia, seu quod satis virium sibi affore in Italia
				<lb/>propter studia partium existimabat, ad tria millia delectorum equitum retentis, caeteram multitudinem
				<lb/>domum remisit. Ipse Tridento profectus secus Athesin fluvium, Veronam pervenit:
				<lb/>inde ad dexteram flectens, in Ligures duxit. Nam recto quidem itinere haudquaquam petere
				<lb/>Etruriam tam exiguis copiis ausus est, Bononiensibus et Reginis et Mutinensibus et aliis
				<lb/>quibusdam civitatibus cum Carolo et pontifice sentientibus, populisque Etruriae Apennini
				<lb/>iuga obsidere paratis et transitu Germanos arcere. Quare Ligures petens, cum ad litus inferi
				<lb/>maris descendisset, ipse quidem cum paucis mari delatus, copiae vero per lunensem agrum
				<lb/>pedestri itinere, Pisas venere. Paucis hinc diebus ad quietem sumptis, cum Pisanis ac caeteris
				<lb/>suae factionis, qui ad eum ex omni Etruria quantum ad neminem unquam gratulabundi
				<lb/>convenerant, Lucensium ingreditur tines. Erant Lucae regii equites, quos in Etruria ob hoc
				<lb/>ipsum supra ostendimus a rege relictos, et praeterea Florentinorum caeterarumque civitatum
				<lb/>ingentes equitum peditumque copiae. Hi omnes obviam hostibus egressi, ad duo fere pascivi.
				<lb/>suum millia quasi pugnaturi constiterunt. At Germani et caeteri qui cum Corradino erant,
				<lb/>adversam aciem intuentes, se ad pugnam compararunt. Flumen e proxima fluens palude
				<lb/>acies dirimebat. Hoc duni utrique ut alteri prius transeant expectant, spatio diei frustra
				<lb/>consumpto, cum nihil aliud quam sese invicem conspexissent, irrita mora demum abscessere.
				<lb/>Corradinus haud multo post Pisis movens per florentinum agrum, Bonitium pervenit:
				<lb/>paucisque diebus circa ea loca moratus, cum omnibus copiis Senas contendit. At regiis
				<lb/>equitibus, quos praesidii causa relictos in Etruria diximus, hoc propositum erat: ut aequis
				<lb/>fere itineribus cum hoste per amica vadentes oppida, suis facerent animos et hostes a populationibus
				<lb/>cohiberent. Itaque, ut Senas pervenisse Corradinum intellexere, ex Florentino agro
				<lb/>Aretium (nam ea tunc civitas in regiis partibus vel fidissima erat) transire pergunt: cumque
				<lb/>Varicum pervenissent, Florentinorum equitatu comitante, praefectus regis, quasi satis virium
				<lb/>in se esset, dimissis florentinis equitibus et offerentium ultra prosequi repudiata opera, cum
				<lb/>suis Aretium versus ire perrexit. At hostes id futurum suspicati, ducibus Florentinis exulibus,
				<lb/>decem fere passuum millibus ab Aretio insidias locant. Iter est perangustum Inter sinistros
				<pb n="57"/>
				<lb/>montes atque Arni ripas, varioque connexu vallium aptissima insidiis loca. Eo cum
				<lb/>regii equites neque explorato neque satis composito agmine descendissent, hostes, repente signo
				<lb/>dato, a fronte et a tergo simul invadunt. Occupatur pons a Germanis, et quod facile erat
				<lb/>transitu, regii arcentur; alii simul terga premuni; alii desuper tela couvolvunt. Ita in medio
				<lb/>circumventi, cum nusquam perrumpere valerci it, nec ullus ad oatentandam virtutem locus esset,
				<lb/>brevi opprimuntur. Totus ex equitatu regio parva admodum pars, quae ante detectas insidias
				<lb/>pontem transierat, evasit: reliqui omnes aut eo in loco caesi sunt, aut captivi Senas abducti .
				<lb/>Hanc victoriam hostis magnificentius extollendo, cum id late fama literisque vulgasset,
				<lb/>multos mortales, quasi quodam futuri evcntis praesagio, a regis favore ad hoslem deflexit.
				<lb/>In regno tamen magis quam in Etruria rebelliones secutae, sive quod hi constantiores sunt
				<lb/>populi, sive -quod praesenles victoriae non pluris eam putabant quam esset. Caeterum, nec
				<lb/>imminens Corradini lerror, nec oppressio regiarum copiarum, aliquas Etruriae civitales a
				<lb/>tidc regis avertit. Quin edam Aretiiii ipsi, quorum in oculis pene facta caedes et profligatio
				<lb/>erat, in partibus regis constanlissime perseverarunt. Inter haec, Pisanorum viginti quatuor
				<lb/>naves, quas dimissas supra ostendimus, omnia circa Caietam ac reliquam maritimam oram
				<lb/>populatae, cum multis in locis exules, ut commodum erat, exposuissent, niullaque ad rebellionem
				<lb/>coucitassent, tandem in Siciliam navigarunt. Corradinus, aliquot dies Senis commoratus,
				<lb/>demum inde movens, per rusillanum et viterbiensem et sutrinum agrum, ante faciem
				<lb/>pontitlcis, qui per id tempus Viterbii erat, Romam pervenit. Atqui praemiserat ad eum
				<lb/>pontifex monens, ac sub gravium comminatione censurarum edicens, ne regnum Siciliae,
				<lb/>quod ad romanam spectaret sedem, neve Carolum ab' eadem sede appellatum regem, impeteret;
				<lb/>satis superque esse, quod pontilices romani pro sua dudum beneticentia a maioribus
				<lb/>eius ingratissime perpessi essent. In ipsum tandem pontiticis mandata spementem latae erant
				<lb/>censurae; quas adolescens sublimi animo usque adeo contempsit, ut ante pontificis oculos
				<lb/>exercitum ducere et hostilia cuncta ostentare non dubitarit. Romae appropinquantem populus
				<lb/>romanus armatus obviam progressus, summa omnium ordinum gratulatioae, imperatoria transvectum
				<lb/>pompa in capitolium perduxit. Ibi, cum non modo principes, verum etiam omnes
				<lb/>cuiusque generis studiis partium incensi ex Etruria et Umbria ac reliqua Italia convenissent,
				<lb/>paratis omnibus quae ad bellum opportuna erant, quod per Casinum aditus in regnum Caroli
				<lb/>praesidio teneri nunciabaiur, per tiburùnum albanumque agrum iines regni ingressus est . In
				<lb/>his autem locis Carolum suis copiis, licet admodum disparibus, obviam habuit: nam Corradinum
				<lb/>quidem, practer tria Germanorum millia delecta, insuper magna procerum manus ex
				<lb/>Liguribus et Tuscis, praeterea ex Umbris et Picentibus et Sabinis, non principes modo eius
				<lb/>factionis, verum etiam multitudo ingens studio partium incensa, item romani cives earumdem
				<lb/>partium, sequebantur. His accedebat Arrigus hispanus cum haud contemnenda manu magnoque
				<lb/>militum numero mercede conductorum. Carolus vero et apud Messanam, quae per id
				<lb/>tempus mari terraque oppugnabatur, et per maritimam regni oram multis in locis, copias necessario
				<lb/>disperserat: in Etruriam quoque parlem equitatus miserat. Magna tamen animi
				<lb/>fiducia, iis quas habebat copiis ad hostem ductis, non procul ab eo castrametatus est. Ibi
				<lb/>cum multitudinem ac robur hostium viresque examinaret suas, artis et ingenii opus fore statuit;
				<lb/>nam, aperto quidem certamine, non superare modo, sed ne resistere quidem hosti, se posse
				<lb/>confidebat. Consilio maxime ad eam rem usus dicitur Alardi cuiusdam senis, viri nobilis
				<lb/>domi ac in re militari apprime docti: cuius hortatu rex ex omni suorum exercitu octingentos
				<lb/>equites delectos, insciis hostibus, proximo sub colle continuit; reliquam vero multitudinem in
				<lb/>planitiem dimisit, praefecto quodam e suis regio ornatu sic, ut rex ille crederetur. Ipse, non
				<lb/>longe ab his quos post collem reservarat, paulo sublimiori de loco pugnam spectaturus constitit.
				<lb/>Corradini duces cum aciem struerent, Ligures et Tuscos et Hispanos in fronte collocarunt:
				<lb/>Germanos circa signa in subsidiis posuerunt. Ut igitur pugnari coeptum est, Tusci et Hispani
				<pb n="58"/>
				<lb/>et Ligures, ingenti ardore regias turmas aggressi, magnam stragem ediderunt. Nec longo tempore
				<lb/>illorum impetus sustineri potuit: sed postquam, antesignanis reiectis, ventura est ad intima
				<lb/>regis agmina, et praefectus regiis ornatus insignibus ad terram prostratus, clamantibus
				<lb/>cunctis regem esse captum, Germani quoque et hi qui in' subsidio erant, ne expertes victoriae
				<lb/>forent, sese pugnae admiscuerunt. Ita profligatis hostibus, cum passim fuga effusissima fieret,
				<lb/>victor quoque in sequendo propellendoque dissipatur. Nullum iam in campis densum agmen,
				<lb/>nullum in subsidiis robur manserat: vagus miles et praedae intentus quasi certissimus victor
				<lb/>exultabat. Maxima pars fugientes insecuta sese a conspectu longe abstulerat. Tum rex, circumducta
				<lb/>repente delectorum acie, in campum descendit: structo ipse ac denso agmine spari.
				<lb/>invadit; multis subita vi oppressis aut in fugam versis, in ipsa signa Corradini fertur ac
				<lb/>uno momento dissipat. Corradinus ceu miraculo attonitus, cum e victore victos inopinato
				<lb/>factus esset, cum paucis inde comitibus aufugit. Rex suos ab insequendo continuit : sed
				<lb/>densum conglobatumque tenens agmen, redeuntes ab insectatione suorum hostes, integer fessos
				<lb/>et structus incompositos, excipiebat. Per hunc modum oppressis hostibus, piena tandem Victoria
				<lb/>potitus est. Corradinus, die noctuque continuata fuga, Romam pervenit, et a Guidone
				<lb/>Feretrano, quem proficiscens ad bellum Romae in praesidio reliquerat, exceptus est. Populus
				<lb/>quoque romanus non invitus illum recepit, inscia adhuc plebe cladium receptarum.
				<lb/>Sed mox adventantibus romanis civibus diversae factionis, qui ab Arrigo dudum pulsi cum
				<lb/>rege in pugna fuerant, ducibus Ursinis et Sabellis, civitas confestim in armis fuit. Quamobrem
				<lb/>metuens Corradinus, relieta urbe, Asturam incognitus petiit, eo Consilio ut inde Pisas
				<lb/>navigaret. Circum ea captus loca, regi deditur. Nec multo post Neapolim ductus, ex sententia
				<lb/>civitatum, quarum syndicos ad iudicium de captivo statuendum Carolus toto ex regno
				<lb/>contraxerat, securi percussus est, primo aetatis flore, et adolescens potius quam vir. Percussi
				<lb/>sunt item cum eo dux Austriae eiusdem fere aetatis, et Gerardus pisanus, qui Tuscorum
				<lb/>dux in praelio fuerat, Arrigus vero hispanus cum e praelio aufugisset, in agro reatino captus
				<lb/>ac regi traditus, iure quodam consanguinitatis, et pactione eius' qui tradiderat, vitam retinuit,
				<lb/>perpetua tamen captivitate damnatam. Post haec in Sicilia caeterisque regni locis omnia
			<lb/>in potestatem Caroli rediere.</p>
			<p><lb/>Dum ea gerebantur apud regem, Etruria quievit, magna praesidiorum parte absente et
				<lb/>animis in eventum praelii omnium versis. Verum, ut peracta res est et Corradinus oppressus,
				<lb/>ad bellum domesticum versae mentes, copias parare ac redintegrare certamina perrexerunt.
				<lb/>Itaque, proxima post praelium aestate, Senenses exulesque Florentini qui Senis erant, omnibus
				<lb/>copiis profecti. Colle oppidum iuxta Elsam fluvium obsederunt. Id cum Florentiae nunciatum
				<lb/>esset, confestim equites peditesque eo properare, ac sociis opem ferre lussi sunt. Cum
				<lb/>aliquanto ante solis occasum ad ea loca equites pervenissent diversa ab hostibus regione,
				<lb/>oppidi intra moenia recepti, peditum agmen, quod tardius incedens, non priusquam altera
				<lb/>die adfuturum erat, expectare constituerant. At hostes ob hoc ipsum conterriti, prima luce
				<lb/>retro moverunt castra. Id vero cum trepidantius agerent, spem rei bene gerendae praebuerunt
				<lb/>equitibus. Itaque, capta repente sunt arma, nec ultra peditem expectare placuit: sed
				<lb/>egressi magno ardore, hostem trepidum cedentemque invadunt. Oppidani quoque prosecuti
				<lb/>et specie mullitudinis et clamore iuvarunt. Ab his versi in fugam Senenses profligantur: nec
				<lb/>dubitatur, si pedes adfuisset, qviin acerbissima illa clades Senensium numeraretur. Equites
				<lb/>tamen ipsi, quantum maxima potuerunt edita caede, neminem fere captivum servavere.
				<lb/>Eodem anno Ostina a Florentinis obsessa. Occupaverant id castellum exules qui e praelio
				<lb/>aufugerant. Mox, cum arctius premerentur, noctu deserto loco, evadere tentantes, cum
				<lb/>incaute id facerent, non fefellerunt custodes; itaque, insurgente clamore, magna ex parte
				<lb/>aut capti aut interfecti sunt. Haud multo post reductas ab Ostina copias, Lucensibus postulantibus,
				<lb/>quoniam adversus Pisanos ducere parabant, equites peditesque auxilio missi, usque
				<pb n="59"/>
				<lb/>ad Pisarum moenia cuncta popularunt, et castella quaedam circa Auserim fluvium ceperunt.
				<lb/>Pax deinde cura Senensibus ex diutino bello recepta. Illi enim, cum spes nulla iam amplius
				<lb/>superesset, ad Caroli gratiam conversi, praefectum eius intra urbem acceperunt, pacemque
				<lb/>fecerunt cum Florentino populo. Inter caeteras conditiones pacis illa fuit, uti Senenses florentinorum
				<lb/>exulum neminem Senis senensive in agro esse morarive paterenlur. Ea de causa
				<lb/>quidam exulum Senis abeuntes, casentinatem cum sese in agrum conferrent, capti per media
				<lb/>loca et Florentiam ducti sunt, moxque de illis supplicium sumptum. Inter hos fuit Actiolinus
			<lb/>Farinatae tilius, eques florentinus, patre genereque illustris.</p>
			<p><lb/>Eodem anno, circiter calendas octobris, duabus noctibus et luce media continuatis imbribus,
				<lb/>flumina miraiidum in modum supra solltam magnitudinem excreverunt: pleraque egressa
				<lb/>alveis circumiacentia inundarunt loca. Eluvius Arni factus auctior, cum magnam vim materiae
				<lb/>trabesque exsectas et arbores revulsas radicibus turbulento vortice deferret ad pontem,
				<lb/>qui est ad Trinitatis aedem, transversus impegit ; tumentibus mox aquis, et quia eo tenebantur
				<lb/>obice, per urbem redundantibus instar diluvii cuiusdam, omnia complevit: tandem malori
				<lb/>aquarum vi disiecto ponte, impetus in alterum inde pontem' delatus simili mina illum quoque
				<lb/>subvertit. Ita e quatuor pontibus, qui ripas Arni intra urbem iungebant, duobus eversis.
				<lb/>purgato demum alveo, aquae cesserunt. Annum insignem multis rebus insigniorem fecit pontificis
				<lb/>mors et contentio mox Inter patres secuta, quae tanta obstinatione agitata est, ut prope
				<lb/>biennium trusi pertinaciter obdurarent. Ob eas partium discordias, adversa factio rursus in
				<lb/>spem erecta, multa per Etruriam moliri dicebatur: Pisisque et apud Bonitium magnam vim
				<lb/>hominum diversa sentientium convenisse; ne apud Senenses quidem quietas esse res, multos
				<lb/>enim spe novarum rerum aperte iam fremere. Accedebat ad hunc metum absentia regis necessario
				<lb/>futura, quoniam Ludovicus Francorum rex. Caroli frater, magna parata classe, qua in
				<lb/>Africam traiiceret, Carolum rogaverat, ne communi christianorum causae deesset. Harum
				<lb/>itaque suspicio rerum ad curam Etruriae regem pertraxit, conantem, priusquam proficisceretur,
				<lb/>impendentes rerum motus Consilio praevenire. Quare, Romam petens, auctoritatem
				<lb/>senatus iampridem sibi demandatam, sed quodam tempore intermissam, resumens, gebellinos
				<lb/>in ipsa urbe primum afiiixit. Mox in Pisanos conversus: quibus infensissimus credebatur,
				<lb/>quod per superiora tempora inimicissimo in regem fuerant animo, quod naves ad procurandas
				<lb/>defectiones civitatum miserant, quod pecuniis et militibus Corradinum foverant. Ob ea,
				<lb/>cum putarent omnes ne eversione quidem Pisarum satiari regis animum posse, Florentinique
				<lb/>et Lucenses, perpetui Pisanorum hostes, quasi ad certissimum illorum exitium secuturi regem
				<lb/>se alacriter comparassent, contra spem ac vota hominum, facile pax est a rege Pisanis concessa.
				<lb/>Nam simul atque tetigit Etruriam rex, legati Pisanorum praesto affuerunt, mandatis
				<lb/>sese obtemperaturos offerentes, mari etiam, quo per id tempus praevalebant, benigne operam
				<lb/>polliciti. Sic obviam eundo et prompte offerendo, regis flexere mentem, ut non solum non
				<lb/>persequeretur eos in praesentia, verum etiam foedus in futurum coiret. Id regis factum multorum
				<lb/>animos offendit: neque latuit regem ab omnibus fere amicis improbatam eius lenitatem
			<lb/>erga tam saevos quondam hostes fuisse.</p>
			<p><lb/>Proximo anno, vere primo, pax Inter Florentinos et Pisanos facta est, praesentibus ac
				<lb/>iubentibus regis legatis; fuerat enim bellum cum his post Corradini adventum: nec sane
				<lb/>conditiones multae dictae, nec libentibus animis pax recepta, sed ne regis auctoritati refragari
				<lb/>viderentur. Quare, properans contrario aliquo facinore querelas amicorum tollere, Bonitium,
				<lb/>praecipuam adversariorum sedem (quod in oppidum tota ex Etruria homines diversae
				<lb/>factionis, vel civitatibus eiecti, vel regis adventum formidantes, se recipere consuerant), per
				<pb n="60"/>
				<lb/>Guidonem praefectum suum obsidendum evertendumque curavit: neque tamen ita gratuito,
				<lb/>ut non pecunias ob eam rem praefectus exigeret. Promiserunt Florentini populi nomine Rocrerius
				<lb/>Malespina et Clericus Pactius, equites Florentini: ea post eversum oppidum, praefecto
				<lb/>fiagitante, persoluta est. Incolis autem (magna enim pars illorum voluntaria remanserat) sub
			<lb/>ipso monte locus ad inhabitandum concessus.</p>
			<p><lb/>Ex illo iam tempore mutatam rerum, conditioiiem reperio apud Senenses, ac diversa factione
				<lb/>succumbente, in societatem amicitiamque Florentini populi non dissimili partium studio
				<lb/>devenisse. Pacatis igitur civitatibus, quamdiu sedes romana vacavit, quieta omnia per Etruriam
			<lb/>fuere.</p>
			<p><lb/>Rex autem post Ludovicum fratrem in Africam profectus, bellum una gessit, prosperos
				<lb/>certe habiturum successus, ni mors immatura Ludovicum oppressisset. Illius interitu coepta
				<lb/>tandem expeditio, ad irritum rediit: pactiones tantum et tributa quaedam, quo honestior esset
			<lb/>pax, a barbaris extorta.</p>
			<p><lb/>Reversio inde Caroli in Italiam fuit, et quidem cum omni procerum manu : nam et Philippus
				<lb/>Ludovici filius, qui post obitum patris regium nomen susceperat, et alia procerum
				<lb/>multitudo Carolum secuta, per Italiam transiit. Hi etiam tunc discordes patrum animos, et
				<lb/>sedem vacuam offenderunt: tanta siquidem erat pervicacia, ut eos neque Dei metus, neque
				<lb/>hominum preces, neque christianorum querelae, ab obstinatione et certamine dimoverent. Ad
				<lb/>extremum vero, post longas expectationes, quia inter se convenire non poterant, extra collegium
				<lb/>respicientes, Theodaldum placentinum, per id tempus in Syria commorantem, romanum
				<lb/>pontificem designarunt: qui mox Gregorius decimus nominatus est. Is per literas e Syria
				<lb/>arcessitus, ac summa omnium gratulatione Viterbii inunctus, cum haud multo post Hierosolymae
				<lb/>recuperandae gratia concilium apud Lugdunium Galliae urbem indixisset, constituto
				<lb/>tempore Viterbio movens, comitante rege ac magna procerum manu, Florentiam venit. Susceptus
				<lb/>summa laetitia nec minori veneratione, cum amoenitate urbis delectatus in illa resedisset,
				<lb/>amor coepit, si qua fieri posset, studia partium ac discordias civium sedare, electosque
				<lb/>dudum, cum bona venia illorum qui urbem tenebant, reducere. Id suopte ingenio a pontifice
				<lb/>optatum incenderant insuper exulum preces : qui se in pontificis auctoritate reponentes, illius
				<lb/>ad pacem invocabant clementiam. Suscepto igitur negotio, pontifex ante omnia de hoc ipso
				<lb/>cum Carolo egit: ac ubi regem non repugnaturum intellexit, magistratus principesque civitatis magno numero
				<lb/>ad se vocatos in hunc modum traditur allocutus: "<q> Cum ad curandas
					<lb/>hominum infirmitates discipulos suos magister ille supremus dimitteret, in quamcumque
					<lb/>domum intrarent, pacem ei domui dicere praecepit. Et nos igitur quamquam immeriti ad
					<lb/>huius muneris successionem vocati, sic in mandatis ambulasse credemus, sic praeceptum
					<lb/>domini, cui non parere nefas est, adimplesse si hanc vestram urbem ingressi, pacem illi
					<lb/>edicamus. Nam, quid agat quis vel ad obedientiam maius, vel ad utilitatem hominum conducentius?
					<lb/>Constat enim nec domum nec civitatem salvam esse ullam posse, si pax exulet,
					<lb/>discordia insit. Unde ex eodem sacrario illa quoque sunt prompta: Omne regnum in se
					<lb/>ipsum divisum desolabitur, et domus supra domum cadet. Equidem iam antea discordias et
					<lb/>seditiones huius populi audiens, mecum ipse horrebam, et nunc, cum hanc urbem vestram
					<lb/>inspexi ac proprius morbo admovi manum, vehementius horreo, misereorque vos prudentes
					<lb/>quondam homines in tantam amentiam esse prolapsos. Etenim, per immortalem illum et
					<pb n="61"/>
					<lb/>ineffabilem Deum! quid sibi volunt haec partium studia? quid contenliones istae civiles?
					<lb/>quid inextinguibile odium ac pene vaesanus' malevolentiae ardor in proximos, in cives, in
					<lb/>consanguineos vestros? Est hominum quidem puerilis stultitiae annos supergressorum, consilii
					<lb/>sui, praesertim in re malori et seria, rationem aliquam probabilem reddere. Vos,
					<lb/>quaeso, utra tandem ratione factum vestrum defendere polestis? divinane an humana? Atqui,
					<lb/>si divina inspictis praecepta, nihil est fere quod diligere magis debeatis quam proximos.
					<lb/>Vos capitaliter eos odistis. Si huma'na, nihil magis quam patriam, Vos impie illam evertistis.
					<lb/>Neque enim patria quicquam est aliud quam civitas; neque civitas aliud quam cives
					<lb/>ipsi: quos qui pellit, qui necat, qui persequitur, proximos odit, patriam vastat. At unde
					<lb/>ista vaesania? unde hic tantus manat furor? Causam profecto non levem, non contemnendam,
					<lb/>sed gravissimam urgentissimamque subesse oportet, quae ad tam nefariam mentem
					<lb/>voluntatem que perpellat. Quaenam est igitur haec tam praepotens tamque perurgens causa?
					<lb/>iuvat enim audire; immo doleo audivisse. Quod guelfus est, inquit, aut gebellinus: nomina
					<lb/>ne ipsis quidem qui illa proferunt nota. In bis non nobilitas modo, verum etiam fatua
					<lb/>plebs, cuius nec interesse quicquam potest, insanit; ac prout huius vel illius factionis est,
					<lb/>ita alterius nomen in opprobrium iactat et capitali persequitur odio. Ea nimirum causa
					<lb/>est, cur cives necantur, domus inceduntur, evertitur patria, sititur proximi sanguis. O puerilem
					<lb/>stultitiam ! o amentiam non ferendam! Gebellinus est: at christianus, at civis, at proximus,
					<lb/>at consanguineus. Ergo haec tot et tam valida coniunctionis nomina gebellino
					<lb/>succumbent? et id unum atque inane nomen (quod quid signiticet nemo intelligit) plus valebit
					<lb/>ad odium, quam ista omnia tam praeclara ac tam solida et expressa ad charitatem?
					<lb/>Neque vero magis ego vos quam illos repraehendo, nam utrisque idem est error et querelae
					<lb/>ratio par. Utraque enim factio, dum potuit, cives pepulit, domos incendit, proximo
					<lb/>rumque sanguinem concupivit: altera alteram saepius ulta est, et ab irato Deo quasi flagellum
					<lb/>quoddam ad affligendum alterutros vicissim traditum. Cum igitur in his quae superiori
					<lb/>tempore a vobis factitata sunt insignis stultitia, vaesanus error, eversio patriae, ac divinae
					<lb/>simul humanaeque legis contemptus non cernatur modo, verum etiam palpetur, quid est iam
					<lb/>tandem hminum non ad extremum perditorum ? nonne contraria facere velie quam adhuc
					<lb/>fecistis ? Resipiscite igitur aliquando, et haec partium studia pestifera quidem ac detestanda
					<lb/>oblivione sempiterna delete. Sit pro odio charitas, pro malevolentia dilectio, pro eversione
					<lb/>status, pro pernicie salus. Ecce enim illi ipsi quos urbe eiecistis praevenientes pacem petunt,
					<lb/>ac deposito immani partium furore memoriaque omni praeteritorum deleta, concordibus
					<lb/>vobiscum animis vivere cupiunt : id illi nunciant ; id nitro suppliciter exposcunt.
					<lb/>Quomodo igitur pax etiam ad mundi huius inanem fastum gloriosior et honorificentior esse
					<lb/>potest, quam vobis rempublicam obtinentibus pacem ab illis peti, ac vestro beneficio in
					<lb/>urbem reduci ? Nempe in alterutris iniuriis extrema quaeque acerbissima est. Si itaque illi
					<lb/>accepti recens vulneris memoriam deponere parati sunt, quid vos, qui id vulnus intulistis,
					<lb/>facere decet? nonne inulto proclivius memoriam omnem iniuriarium obrutam velie? Denique,
					<lb/>quoniam haec vestra partium studia pro romanis pontificibus contra eorum inimicos
					<lb/>suscepisse asseveratis, ego romanus pontifex hos vestros cives, etsi hactenus offenderint redeuntes
					<lb/>tamen ad gremiam recepi, ac remissis iniuriis, pro filiis habeo. Et vos ergo in
					<lb/>nostra causa non plus quam nos ipsos velie par est. Quare, si bellum pro nobis suscepistis,
					<lb/>pro nobis etiam pacem suscipiatis"</q>.</p>
			<p><lb/>Haec pontiticis oratio, etsi multitudini grata, praestantibus tamen viris, quibus tunc respublica
				<lb/>nitebatur, onerosa fuit. Itaque placuit, quando perardua videbatur res, non protinus
				<lb/>ad eam e vestigio respondere, sed dictis sententiis et in Consilio re discussa. Igitur, mature
				<lb/>ex placito civium ad haec se responsuros affirmantes, ex auditorio abierunt: coactoque postridie
				C<lb/>onsilio, in quo optimus quisque ex nobilitate plebeque haud cunctanter affuit, de hoc
				<lb/>ipso refertur. Dura sane omnibus ac minime tuta videbatur exulum reductio : et indignabantur
				<lb/>plerique, conturbata pene natura rerum et in contrarium versa, id patrocinium pro inimicis
				<pb n="62"/>
				<lb/>adversus amicos a pontifice susceptum. Denique et negare postulata et conqueri aperte placuit.
				<lb/>Reversi ergo ad pontificem magna civium frequentia, cum ante illius faciem moesti
				<lb/>procubuissent, unus ex bis, cui mandatum fuerat, in bunc modum loculus est: "<q>" Postulatio
					<lb/>tua, gloriosissime pontifex, eo nobis onerosior fuit, quo tibi magis obtemperare optamus.
					<lb/>Quidquid a nobis refragabitur, in eo vis reverentiam superabit, magnitudo periculi voluntatem.
					<lb/>Oramus vero, eadem ut aequitate nos fideles devotosque aures audiant tuae, qua
					<lb/>adversarios persecutoresque audierunt. Porro, etsi magna laus est parcere hosti, nunquam
					<lb/>tamen aequum fuerit eos qui adversus te arma tulerint infesta, et eos qui pro te pugnantes
					<lb/>proprium fuderint sanguinem, in eodem gradu meriti collocare. Denique, nihil indignius
					<lb/>aut perversius esset, quam sic inimicos protegere, ut amicos impugnes. Multa igitur in
					<lb/>oratione tua admirati, eo vel maxime stupore commoti sumus, quod, quasi tibi ignotum esset,
					<lb/>quid sibi vellent haec partium studia flagitasti, et quasi damnatam rem ac nomina, ne ipsis
					<lb/>quidem qui illa proferunt nota, insectatus es. Nempe, si pugnare pro romana ecclesia, si
					<lb/>defendere pontificis adversum persecutores, furor ac dementia vocitanda sit, nihil est quod
					<lb/>dicamus. Sin autem pium et gloriosum omnibus ac praecipue tibi videri debet, quo ore,
					<lb/>quaesumus, Pater, studia partium nostrarum, quae semper hoc egerunt, pestifera detestandaque
					<lb/>appellas? Utrum partem nostras non pro romana ecclesia contra imperii assertores
					<lb/>stetisse dices? vel favorem ecclesiae impendisse stultum simul ac damnatum esse? Atqui
					<lb/>stetisse nos pro ecclesia, praeterquam facta, literae quoque pontiticum, quarum infinitus
					<lb/>pene numerus in publicis servatur archiviis, cohortationum et commendationum plenae, testantur.
					<lb/>Nec sane tam exigua fuerunt merita nostrorum, ut quae acerbissimis illis temporibus
					<lb/>contra Federicum et Manfredum gessimus, quaeque ab illis ob favorem ecclesiae
					<lb/>passi sumus, tam facile debuerint memoria excidisse. An igitur favorem ecclesiae impendisse
					<lb/>nefarium est? ac eodem gradu nos qui pro illa contra persecutores arma lulimus, et
					<lb/>adversarii nostri qui impia ecclesiae intulerunt arma, coUocandi sumus, atque eodem crimine
					<lb/>(quod non sine gemitu te dicentem audivimus) partes nostrae illorumque damnandae ? Nam,
					<lb/>quod quaeris divinane an humana ratione factum nostrum defendere possimus, nos et divina,
					<lb/>quod pastori caelitus nobis praefecto obtemperavimus, eiusque ersecutoribus restitimus;
					<lb/>et humana, quod vim vi repulimus, et quod nefarios cives e civitate deiecimus. At
					<lb/>proximos odisse, contra praeceptum est. Noli, quaeso, nos ad hanc scrupolosam vivendi
					<lb/>normam vocare : aliter enim coelum, aliter terra regitur. Porro ne praedecessores quidem tui,
					<lb/>quamquam sanctissimi, perenti entibus maxillam unam, iuxta praeceptum Domini, alteram
					<lb/>porrexerunt, sed restiterunt viriliter adversus Federici Manfredique plagas ; et cum resistere
					<lb/>amplius desperarent posse, ne in altera percuteruntur, trans Alpes usque aufugerunt. Nam
					<lb/>de patria quidem satis legibus exemplisque maiorum cautum est malos cives in numero
					<lb/>civium non esse habendos. Sed nomina videlicet, et ea ipsa inania, nos commoventi Non
					<lb/>sumus ita leves neque tam ignari rerum, ut de verbo digladiandum putemus. Quin immo
					<lb/>id ipsum, quod tu magni facere videbaris, unde nomina ipsa factionum dicantur parvi admodum
					<lb/>momenti apud nos est. Quid enim refertunde quidque dicatur? Res piane ipsae
					<lb/>ac facta nos commovent. Pulsi dudum urbe raaiores nostri exularunt. Dura supplicia de illis
					<lb/>sumpta: lacerati alii duris poenis; alii effossis oculis longo et implacabili carcere vitam amisere.
					<lb/>Nobis deinde per scelus ac proditionem fractis dirutae domus, villae incensae, vastati
					<lb/>agri, necati quicumque in potestatem adversariorum viri pervenerunt. An hoc de
					<lb/>verbo cuiquam certamen videri potest, ac non potius de vita et sanguine ? Voca hos ut
					<lb/>libet: rem ipsam attendimus. Nec, si nomen ipsum ignotum est, facta quoque nobis illorum
					<lb/>sunt ignota, et quae dudum fecerinl et quae facturi sint, si potestatem nanciscanlur. Nam,
					<lb/>quod praevenientes pacem petunt, quodque, memoria praeleritorum deleta, concordibus nobiscum
					<lb/>animis vivere ultro et suppliciter exposcunt, una atque eadem respondendi vera et
					<lb/>simplex ratio est. Errat profecto bonitas tua, beatissime Pater, si illorum verbis credendum
					<lb/>existimat. Fortuna quidem illis mutata est, animus vero idem permanet. Credamus vero
					<pb n="63"/>
					<lb/>illorum verbis, si non alias ipsi nos credentes lidentesque apud Arbiam simul cum patria
					<lb/>
					<lb/>prodiderunt. Pacem petentibus annuamus, et intra moenia recipiamus, si non isti ipsi, intra
					<lb/>moenia retenti, tempus iiocendi contra lidem observarunt. An vero, quod tunc nullo impellente
					<lb/>praeter insitam acerbitatem, fecerunt, nunc exlrema plaga exulceratos, quam, ut a te
					<lb/>disserebatur, acerbissimam ' esse constat, non existimabimus esse facturos? Non est ita.
					<lb/>rique enim plus quam oportet infer.sionis memoriam servant: nec quisquam inimico et laeso
					<lb/>non stulte se credit, quoniam hominuni voluntates obscurae sunt, verba et frons persaepe
					<lb/>menliuntur. Iiaque, non tam huius inanis, ut tu modo vocitabas, fastus nobis est cura, quam
					<lb/>salutis nostrae: nec tam gloriam affectamus illorum ex reductione, quam ex reiectione securitatem.
					<lb/>Quod autem extremo in loco tua quasi validissimum habuit oratio, si bellum pro
					<lb/>vobis suscepimus, pro vobis quoque pacem suscipere debere, quamquam in eo auctoritas
					<lb/>tua nos admodum frangit, tamen vide ne aequum sit, cum in extrema odia et gravissimas
					<lb/>inimicitias conieceritis, tunc pacem nobis periculosam indicere, ac illis ipsis quos offendimus
					<lb/>salutem nostram, ut credamus, postulare. Quare, si pax dumtaxat petitur, ut pro vobis
					<lb/>bellum suscepimus, sic etiam pacem suscipere non abnuimus: sin, ut in urbem quoque recipiantur,
					<lb/>curam salutis nostrae nimium abiecisti. Neque enim par fuerit te illos ad gratiam,
					<lb/>et nos intra moenia recepisse. Nani tibi quidem quid periculi receptio illa afferre
					<lb/>potest? nobis vero quid non potest intra una moenia futuris? Sed quid nos aut de aequitate
					<lb/>causae, aut de meritis nostris disseramus, quos tu resipiscere iubes, et contraria facere quam
					<lb/>adhuc fecerimus? O incredibilem temporum mutationeml o spem fatuam nostram ! An, cum
					<lb/>Innocentius, cum Urbanus, cum Clemens, romani pontifices antecessores tui, nos adhortationibus
					<lb/>et literis ad persecutionem adversariorum impellebant, cum signa dabant quae armati
					<lb/>sequeremur, cum opera nostra non solum gloriosa mundo, verum etiam Deo accepta,
					<lb/>praedicabant, laudibus extollebant, quisquam putasset fore aliquando, ut romanus pontifex
					<lb/>nos pro his factis resipiscere, contraria facere quam adhuc fecimus commoneret? Non possumus
					<lb/>dicere non eamdem esse sedem (est enim una et perpetua): sed illud dicimus, nos
					<lb/>ab romana sede in fraudem compulsos, quod ad quae instanter hortata fuerit, ea nunc
					<lb/>acriter repraehendit et damnat. Tu autem. Pater, vide etiam atque etiam quid agas. Multa
					<lb/>quidem tempus affert, variaeque vicissitudines rerum serpunt: nec, si nunc persecutoribus
					<lb/>caret ecclesia, in futurum quoque carituram exploratum habes. Veniet profecto tempus,
					<lb/>in quo studia faventium improbasse nequaquam conducet, ac resipiscent forsan plures quam
					<lb/>tua levitas debeat optare"</q>.</p>
			<p><lb/>Magistratus quidem et cives qui ad pontelicem venerant ita dixere: pontifex autem nihilominus
				<lb/>in proposito permansit. Denique urgere atque monere non prius destitit, quam in
				<lb/>se arbiter sumptus ad res ccmponendas, pacem pronunciavit inter cives, gravissimis in eius
				<lb/>pacis trangressores constitutis poenis. Ad tollendam vero suspicionem eorum qui urbem tenebant,
				<lb/>complures ab exulibus iussit lidei servandae gratia obsides tradi. Ea cum perfecisset,
				<lb/>basilicam dedicavit Gregorianam, quae est trans Arnum iuxta supremum pontem: nani et ipse
				<lb/>quamdiu Florentiae diversatus est, aedibus resederat Mozianis ei basili cae linitimis; laetatusque
				<lb/>sua tandem opera pacem esse factam, literas in pariete eius basilicae, huius pacis memorationem
				<lb/>continentes, incidi non abnuit quae hodie quoque in eo loco extant Haec
				<lb/>tamen omnia plus in praesentia spei, quam in posterum successus habuere. Cives enim qui
				<lb/>graviter tulerant adversariorum in urbem reditum, haud multo post haec suspiciones fingere,
				<lb/>rumorem spargere, occulte quaedam machinari: denique tantum terrorem illis qui per foedus
				<lb/>redierant incussere, ut consistere non ausi, sponte sua demigrarent. Ita longos pontiticis in
				<lb/>pacanda civitate labores brevis adversatio irritos fecit. Quae cum postea resciret, usque adeo
				<pb n="64"/>
				<lb/>indigne tulit, ut non solum obsides ab exulibus traditos e vestigio restitui iuberet, verum
				<lb/>etiam transgressores graviter multaret, populoque et urbi interdiceret sacris. Huic interdicto
				<lb/>fere per triennium civitas obnoxia fuit. Nec tacile dixerim, maior obstinatio in pontefice,
				<lb/>an contumacia fuerit in civibus. Neque enim poutifex, quamvis multum rogatus, interdictum
				<lb/>sustulit: neque prestantes in republica cives eo conterriti mutaverunt sententiam.
				<lb/>Altero dehinc anno Bononlae seditionibus exortis, diversa factio urbe depellitur. Eo
				<lb/>studio partium equites profecti cum iam appropinquarent, egressi contra Bononienses, nec
				<lb/>sibi esse opus auxilio dixerunt pulsis adversariis, nec in urbem recipere Florentinos velle, ne
				<lb/>maioris turbationis materia oriretur. Ita, palam spreto civitatis subsidio, non sine indignatione
			<lb/>Florentiam rediere.</p>
			<p><lb/>Diversa eodem anno apud Pisanos fortuna fuit. UH enim, iisdem seditionibus agitati,
				<lb/>Iohannem Gallurae iudicem cum parte civium pepulerunt. Is ad Florentinos Lucensesque
				<lb/>confugiens, studio partium in societatem susceptus copiisque adiutus, acre bellum intulit Pisanis.
			<lb/>Sed hic haud multo post morbo interiit.</p>
			<p><lb/>Postero dehinc anno Ugolinus Comes, cum omni reliqua factione Pisis per seditionem
				<lb/>pulsus, et ipse quoque ad Lucenses Florentinosque confugit, et in societatem receptus est.
				<lb/>Magnus hic rerum motus Pisanis fuit, propterea quod non in urbe modo, verum etiam per
				<lb/>agrum magna multitudo Ugolinum sectabatur. Itaque Florentini et Lucenses in spem erecti,
				<lb/>exercitum parare, ac exu'les Pisanos fovere, statuerunt. Cum omnia parassent, magnis equitum
				<lb/>peditumque copiis fines Pisanorum ingressi, non solum populaverunt agrum, verum etiam
				<lb/>castella quaedam Pisanorum ceperunt: quod indignationem pontificis auxit. Nam ille paulo
				<lb/>ante praeceperat civitatibus nihil inter se hostile moliri, sed ad suum arbitrium controversias
				<lb/>referre. Itaque, dolens poenas contemni a se dictas, multo vehementius irritatus est.
				<lb/>Per haec ipsa tempora synodus apud Lugdunium celebrata, multaque a pontifice provisa
				<lb/>ad propositum illud suum recuperationis Hierosolymae pertinenlia. Nam et cum Graecis quibusdam
				<lb/>foedus est ictum, et quidam' eius gentis errores improbante concilio sublati: et Rodulphus,
				<lb/>iam pridem ad romanum delectus imperium, sub ea conditione receptus, ut proximo
			<lb/>inde anno in Italiam transiret.</p>
			<p><lb/>Secuta est post haec pontificis reversio, qui eodem fere itinere quo profectus erat, repetivit
				<lb/>Italiam. Ergo, superatis Alpibus, cum in citeriorem Galliam primo, mox in Etruriam
				<lb/>descendisset, et iam Florentiae appropinquaret, etsi non deerat suspicio ingens apud principes
				<lb/>civitatis ob superiorem indignationem, tamen reverentiae magnitudo et sanctitatis opinio
				<lb/>usque adeo preavaluit, ut, omissis caeteris respectibus, omnis multitudo urbana obviam profunderetur.
				<lb/>At pontifici erat propositum ab ingressu urbis abstinere. Itaque. non longe a
				<lb/>porta deflectens iter, ex via bononiensi qua tunc adventabat, in aretinam viam contendit.
				<lb/>Forte Arnus per eos dies factus auctior maiorem sese obiecit, quam uti vado transmitti
				<lb/>posset. Ea vi coactus est pontifex contra propositum animi per pontem iter facere, urbisque
				<lb/>partem transitu attingere: nec quicquam moratus, continuo egreditur, duobusque
				<lb/>passuum millibus ab urbe via aretina diversatus est. De interdicto autem tollendo nihil ab
				<lb/>eo impetrari potuit. Tantum, dum per urbem iter fecit, gratiam et benedictionem civibus
				<lb/>exhibuit: egressus vero, iisdem quibus prius censuris obnoxiam reliquit civitatem. Inde postridie
				<lb/>movens, Aretium petiit. Eo cum pervenisset, haud multos post dies morbo correptus
				<lb/>gravi, e vita migravit tertio idus ianuarii, quarto fere anno postquam sedere inceperat.
				<lb/>Fuit autem vir optimus et procul dubio sanctissimus, ingentis quidem animi contra
				<lb/>christiani nominis inimicos, et qui sacrae recuperationem terrae semper meditaretur: ad
				<lb/>eamque unam rem christianos omnes, positis inter se contentionibus, intendere debere censebat.
				<lb/>Ea de causa fiebat, ut studia partium, quae plerique romani pontifices ante foverant,
				<lb/>ipse quidem propellere longe detestarique videretur. Sepultus est Aretii summa cum veneratione:
				<pb n="65"/>
				<lb/>multaque circum illius corpus miracula postmodum subsecuta fidem eius sanctitatis
			<lb/>indubiam praebuere.</p>
			<p><lb/>Post novendiale sacrum inclusi patres Innocentium quintum pontificem creaverunt. Hic
				<lb/>inter primas gratulationes interdictum gregorianum contra Florentinos positum benigne sustulit,
			<lb/>civitatemque ad sedis apostolicae gratiam recepit.</p>
			<p><lb/>Proxima dehinc aestate Florentini et Lucenses magnis equitum peditumque copiis lines
				<lb/>Pisanorum ingressi sunt. Fossa erat interim munitionis causa manufacla, quae regionem secans,
				<lb/>in Arnum procurrebat. Hanc Pisani crebris per eam propugnaculis ad vim hostium
				<lb/>propellendam excitatis tutabantur. Cum ad eam ventum esset, ac saepius tentata incassum
				<lb/>transitio foret, quoniam lata et profunda fossa, desuper tutelis firmata, hostes facile repellebat,
				<lb/>una tandem pervadendi via animadversa est per ipsum fluvii alveum secus fossae caput.
				<lb/>Itaque, contractis eo repente copiis, equites primo, mox pedites transiere. Inde ad laevam
				<lb/>conversi Pisanos, pluribus locis sparsos ad tutelam fossae, repentino impetu pervadunt. Turpis
				<lb/>fuga hostium passim fuit: nec prius finis insequendi factus quam ad ipsa Pisarum moenia
				<lb/>pervenerunt. Florentini et Lucenses post victoriam, longo captivorum agmine multaque
				<lb/>praeda victricibus copiis ad ipsam fossam unde Pisanos deiecerant reductis, stativa posuere,
				<lb/>niliil inde non hostile contra Pisanos molientes. Dum bis esset in locis Florentinorum exercitus,
				<lb/>Valascus quidam hispanus a pontifice missus in castra pervenit, indutiasque indixit ex
				<lb/>pontificis auctoritate. Idem quoque apud Pisanos ab eo factum. Post haec, medium se cura
				<lb/>interposuisset, castigando atque monendo, pacem extorsit. Conditiones in ea dictae: ut Pisani
				<lb/>Ugolinum comitem caeterosque exules in urbem reciperent, bonaque quae ante exilium
				<lb/>possederant integra redderent. De aliis vero omnibus quibus de controversia esset, in pontificis
			<lb/>arbitrium consenserunt. Ita ab armis tunc discessum est.</p>
			<p><lb/>Per hos ipsos dies Innocentius pontifex romanus, qui apud Aretium nuper assumptus
				<lb/>fuerat, Romae decessit, sexto fere postquam sedere inceperat mense. Eo defuncto, apud
				<lb/>Lateranum inclusi patres Adrianum creaverunt. Is fuit genere Italus, patria Genuensis. Hoc
				<lb/>etiam intra paucos dies Viterbii defuncto, Iohannes XXI creatur, genere hispanus, qui et
				<lb/>ipse sexto post coronationem mense, apud Viterbium casu testudinis periit. Ita quatuor pontificibus
				<lb/>intra biennium defunctis, tandem Nicolaus tertius ad pontificatum assumitur, vir praestantissimus,
				<lb/>ex gente Ursina. Hic etsi familia studio partium vel praecipua ortus, regi tamen
				<lb/>privatim infensus erat, quod nuper mortuo Romae Innocentio, cum ad deligendum pontificem
				<lb/>inclusi de more patres convenissent, praesidens conclavi rex gallicos patres contra italos vel
				<lb/>impudenter foverat: ex quo magna nostrorum in se contraxerat odia. Ea igitur indignatione
				<lb/>accensus pontifex, et simul qui maiorem potentioremque esse putabat quam libertati expediret,
				<lb/>multa in suo pontificatu molitus est, quo regiam amplitudinem nimis elatam deprimeret.
				<lb/>Nam et vicariatum Etruriae, quem ecclesia regi commiserat, exinanivit, et senatoriam urbis
				<lb/>potestatem, quam ad eam diem continuarat rex, coegit dimittere: constitutione insuper edita,
				<lb/>ne cuiquam regi aut regia stirpe oriundo senatoriam' aliamve dignitatem Romae habere liceret:
				<lb/>per quam nota inurebatur Carolo et Arrigo hispano, qui proximi fuerant senatores.
				<lb/>Ut quoque romana sedes minus opera indigeret regis, Bertuldum Ursinum propinquum suum
				<lb/>turmas equitum alere iussit, sub praetextu urbium recuperandarum, quae per id tempus a
				<lb/>Guidone Feretrano principe diversarum partium in Umbria occupabantur. Discordias quoque
				<lb/>et simultates Etruriae civitatum, per quas fautores partium et infinitam pecuniarum
				<lb/>materiam rex captare solebat, tollendas sopiendasque curavit per Latinum legatura, virum
				<lb/>religiosum ac praecipuae auctoritatis. Igitur, tertio anno pontificatus Nicolai, Latinus Florentiam
				<lb/>veniens, magno honore a civitate receptus est. Mittebat illum pontifex gratia inimicitiarum
				<lb/>publice privatimque tollendarum. Praeter industriam legati, quae in prensandis
				<pb n="66"/>
				<lb/>hominibus hortandisque plurima fuit, illa quoque res non mediocriter suffragata creditur ad
				<lb/>pacem, quod nobilitas per id tempus acerbis inter se inimicitiis conflictabatur, armataeque
				<lb/>familiae per urbem longis agminibus incedebant, pugnaeque et vulnera crebro committebantur,
				<lb/>non sine trepidatione tumultuque civitatis. Itaque, hac deformitate rerum fastiditi cives
				<lb/>ac piane fatigati, a desiderio reducendorum exulum non penitus adhorrebant: nec porro nobilitas
				<lb/>resistere poterat, cum integra non esset, et quod alteri renuerent, id alteri sequendum
				<lb/>vel de industria suaderent. His de causis factum est, ut longe faciliorem viam ad res componendas
				<lb/>Latinus haberet, quam dudum eadem in causa atque re Gregorius habuisset. Exhortatus
				<lb/>ergo homines, cum auctoritatem pontificis publice privatimque interponeret, tandem
				<lb/>civium pacem ac reductionem exulum fieri obtinuit. Quo autem maior firmatas paci inesset,
				<lb/>advocata conclone, cum multitudo' omnia complesset, ipse sublimi de loco profatus, longa
				<lb/>oratione commoda pacis explicuit, eamque velut salutarem acceptandam servandamque suasit.
				<lb/>Conditionibus deinde ex arbitrio pronunciatis, syndicos exulum assurgere iussit, publiceque
				<lb/>inspectante populo in mutuos amplexus vivium devenire. Ad tollendas vero suspiciones,
				<lb/>multos utrinque vades ultro citroque dari iussit. Forma quoque reipublicae gubernandae ab
				<lb/>noviter instituta est, creato magistratu quatuordecim virorum mixtorum ex utraque factione,
				<lb/>qui pro tempore praeessent civitati. Publicis compositis negotiis, privatas subinde
				<lb/>inimicitias tollendas curavit, pacatis familiis tam eiusdem factionis inter se quam diversarum,
				<lb/>ubicumque privata odia ob caedes aut vulnera subessent. Ea quo magis rata forent, affinitatibus
				<lb/>ultro citroque contractis homines censuit obligandos. Monumenta vero damnationum
				<lb/>in publicis archiviis contra exules per superiora tempora reposita, non cancellanda modo,
				<lb/>verum etiam una cum libris tollenda providit, quo penitus earum rerum deleretur memoria.
				<lb/>Bona quoque exulum, quae vel a fisco ex publicatione, vel a privatis per potentiam tenebantur,
				<lb/>illis quorum fuerant uti restituerentur effecit . Ex hoc iam tempore diversa factio magna
				<lb/>multitudine in urbem rediit, praeter quosdam principes, quibus concordiae gratia reditus est
				<lb/>ad tempus aliquod dilatus. Fuerunt autem hi circiter sexaginta ex praecipuis familiis diversae
				<lb/>factionis, quibus circa urbem Romam exilii locus pro voluntate pontificis destinatus est.
				<lb/>Illud praeterea additum, ut castella quaedam circa urbem in pontificis custodia essent, utque
				<lb/>magistratus Florentiae pontifex ad biennium ex arbitrio daret. Ea cum perfecisset legatus,
				<lb/>ingenti prudentiae fama non immerito parta, abiit, relieta civitate pacata et concordi, quam 30
			<lb/>impacatam discordemque susceperat.</p>
			<p><lb/>Caeterum, ex hac providentia legati, et simul ex revocatione vicariatus, de quo supra
				<lb/>mentionem fecimus, rex dominatum Florentiae omnino dimisit; liberaque iam civitas et sui
				<lb/>iuris facta a quatuordecim viris gubernabatur. Hic rerum status fere biennium duravit; nec
				<lb/>dubitabatur, si is pontifex vixisset diutius, quin longe magis ea forma reipublicae fuerit duratura.
				<lb/>Igitur, quatuordecim viris ex utraque factione rempublicam gubernantibus, primo
				<lb/>quidem anno quieta omnia domi forisque fuerunt, nec quicquam memoria dignum per id
				<lb/>tempus accidit. Secundo quoque anno quies domi viguit: foris autem multa, ceu nubila in
				<lb/>sereno coorta, futurae tempestatis formidinem incussere. Causae vero turbationum hae suberant.
				<lb/>Nicolaus, de cuius animo erga regem supra diximus, proximo autumno apud Suriani
				<lb/>arcem, septem millibus passuum a Viterbio, cum reficiendi sui gratia eo secessisset, subito
				<lb/>apoplexiae morbo correptus et officio linguae destitutus, paucos post dies migravit e vita.
				<pb n="67"/>
				<lb/>Quo sublato, cum de successore deligendo inter patres agitaretur, assumpti nuper a Nicolao
				<lb/>cardinales italicum: altera vero factio, et ipsa per se potens et ab rege sublevata atque
				<lb/>impulsa, gallicum cupiebat. Aliquot menses cum eo modo concertassent, neque de pontifice
				<lb/>convenire possent, Viterbienses infensi Ursino generi ex superiori dominatu, seditione facta,
				<lb/>ad arma ierunt, novosque sibi magistratus, pulsis veteribus, creaverunt. Inde, caeco amentique
				<lb/>furore conclave, quo patres inclusi erant, irruentes, duos Ursinos cardinales per vim
				<lb/>detractos non sine contumelia abduxerunt. Abductus est etiam cum his Latinus ille, quem
				<lb/>legatum nuper florentinae pacis auctorem fuisse supra monstravimus. Sed hic postmodum
				<lb/>conclavi redditus est: duo autem Ursini privato carcere detenti. Quo facto, altera patrum
			<lb/>factio praepotens ac piane victrix quem cupiebat pontificem habuit.</p>
			<p><lb/>Creatus est igitur Martinus quartus, natioue gallicus. Hic usque adeo regi coniunctissimus
				<lb/>fuit, ut omnia sibi debere videretur. Ex hac itaque coniunctione et praesentia regia,
				<lb/>qui paulo post gratulatum ad pontificem decucurrerat, civitates Etruriae, quae dudum in
				<lb/>partibus fuerant, rursus ad regem inclinari coeperunt, eiusque nutum in cunctis respicere.
				<lb/>Quare, praefecto Rodulphi imperatoris, quem ille post ablatum regi vicariatum, volente pontifice,
				<lb/>quasi redditam imperio in Etruriam miserat, Florentini et Lucenses parere amplius
				<lb/>noluerunt. Ob eam rem comminari ille primo, et multas proferre. Mox ubi cognovit parvi
				<lb/>pendi, collecta manu quadam germanorum equitum Miniate ex oppido, quam veniens in Etruriam
				<lb/>sibi arcem sedemque delegerat, bellum adversus Florentinos Lucensesque commovit.
				<lb/>Haec res studia partium, quae iam extincta videbantur, iterato incendit. Itaque, non multo
				<lb/>post in suspicionem conversi, Pisciam oppidum lucensis agri, cuius incolae ad diversas partes
				<lb/>inclinare videbantur, Lucenses Florentinique simul iunctis copiis obsederunt. Cum obsessi de
				<lb/>conditionibus agerent, Florentinique mitiorem partem amplexi recipiendas suaderent, obiurgati
				<lb/>sunt a Lucensibus, quod mixti ex utraque factione, pristinam illam vim animi in tuendis
				<lb/>partibus amisissent. Ita, sublata reconciliationis spe, Piscia oppugnatur; captaque tandem,
			<lb/>ad solum evertitur.</p>
			<p><lb/>Per hoc ipsum tempus Sicilia tota a rege defecit: et simul per Flaminiam atque Umbriam
				<lb/>Guido Feretranus princeps diversae factionis multa audere molirique ferebatur. Ob
				<lb/>haec omnia, cum iam piane studia renovari partium cernerentur, cunctaque suspicionibus
				<lb/>redundarent. Florentini consortium diversae factionis hominum, qui in administranda republica
				<lb/>dudum recepti fuerant, amovendum censuerunt. Quare, quatuordecim virorum officio, qui
				<lb/>mixti ex utroque genere civitatem regebant, antiquato, priores artium creavere. Tres ab initio
				<lb/>creatos constat, postea sex, inde duodecim, mox octo: quod suis quidem temporibus apparebit.
				<lb/>Nec tamen huius magistratus nomen tunc primo in republica repertum est: constat
				<lb/>enim annalibus octoginta ferme annis ante id tempus, priores artium in republica fuisse, sed
				<lb/>postea omissum ac pene obliteratum : tandem hoc tempore amplificata potestate, resumptum est.
				<lb/>Populare autem maxime id genus administrandi esse, vel ex nomine ipso intueri licet.
				<lb/>Quod enim potentes quidam plus nimio turbationes optare videbantur, ad pacatum tranquillumque
				<lb/>genus hominum, non tam bellis et contentionibus quam negotiis in pace gerundis
				<lb/>intentum, civitatis translata est gubernatio: atque ob id priores artium dicti, quia non ex rapacibus
				<lb/>neque seditiosis, sed ex frugali pacatoque hominum genere, ut cuiusque exercitia
				<lb/>erant, suffragiis populi anteferebantur: nam qui inertes sunt, ex aliorum bonis nutriantur
				<lb/>oportet. Hunc magistratum nomenque hodie quoque in civitate durare trigesimo atque octavo
				<lb/>supra centesimum anno, signum fuerit non absque optima ratione excogitatum fuisse. Nam
				<lb/>quae damnosa sunt, etsi non homines, at tempus experientiaque rerum magistra redarguit,
				<lb/>nec diuturna fore permittit. Primi tunc omnium priores artium creati fuerunt Bartolus Bardius
				<lb/>Iacobi equitis filius, ex familia nobili et in primis locuplete, Rossus Bacarelli, Salvius
				<lb/>Clari Hieronymi. Hi publicis aedibus inclusi, nec aliud quicquam quam de republica cogitare
				<pb n="68"/>
				<lb/>iussi sunt, et sumptus ex publico eis praebiti, cum caeteri omnes ante id tempus magistratus
				<lb/>domum suam redire post negotia consuessent. Duodecim apparitores illis a populo
				<lb/>dati, sex viatores ad couvocandos cives, totidem ob caetera obeunda ministeria. Tempus
				<lb/>autem huius magistratus bimestre constitutum est: quod hodie quoque servatur. Post hos
				<lb/>duplicatus est numerus, et sex pro tribus suffragio civium suffecti : in sex enim regiones divisa
			<lb/>civitate, singulos ex singulis ad prioratum sumi placuit.</p>
			<p><lb/>Eodem anno imbres assidui, circiter idus decembres, complures dies noctesque continuati,
				<lb/>omnia pene urbis loca inundarunt. Ab bis cum sementes dilutae ac solo abrasae interiissent,
			<lb/>confestim adempta spe futurarum messium, annonae caritas est consecuta.</p>
			<p><lb/>Per idem tempus Caroli regis filius, novis rebus Siciliae excitus, ad patrem e Gallia properans,
				<lb/>cum quadam manu equitum Florentiam venit, nec minori applausu receptus est quam
				<lb/>si pater urbi dominaretur. Eodem quoque anno Caroli auxilio missi equites urbani sexcenti
				<lb/>apparatu insigni, qui regi in Siciliam traiicere festinanti circa Regium Calabriae oppidum sese
				<lb/>coniunxerunt, et in obsidione Messanae aliisque subinde locis fideliter simul strenueque
			<lb/>suam operam navarunt.</p>
			<p><lb/>Res postulare videtur, ut de rebellione Siciliae, ac de caeteris quae eidem acciderunt
				<lb/>regi, discursu brevissimo referamus, praesertim cum eius res adeo sint cum civitatis rebus
				<lb/>connexae, ut magnopere intersit illas cognoscere; et auxilia eo missa quibus ex causis evocata,
				<lb/>quibusve locis obsecuta fuerint, non aliter quam per eorum explicationem queat intelligi.
				<lb/>Post victum Corradinum recuperatamque Siciliam, cum civitates quae dudum Capitii et Federici
				<lb/>ductu rebellaverant, in regis fidem potestatemque rediissent, praefecti ad eas gubernandas
				<lb/>viri gallici, feroces natura atque superbi, innumeras Siculis inferebant clades: tantaque
				<lb/>erat gubernatorum petulantia, ut non iam liberorum hominum, sed mancipiorum loco Siculi
				<lb/>haberentur. Pro levissimis rebus ac saepe pro verbo liberius emisso supplicia aderant crudelissima.
				<lb/>Delatorum plenae erant urbes; laquei et secures in levissir.is habebantur poenis.
				<lb/>Ad haec avaritia Gallorum inexhausta et auri cupido insatiabilis nocentes pariter innocentesque
				<lb/>pervadebat: nec ullus rapinarum erat modus. Divitiae pro crimine maiestatis lesae habebantur,
				<lb/>ut quisque amplissimo erat patrimonio ita in periculum acerrime vocabatur: id
				<lb/>genus hominum rebellionis auctor fuisse, id maledixisse regi, id Corradini imaginem domi
				<lb/>habuisse, accusabatur. lacturae fortuna'rum iam in consuetudinem venerant; optabiles quidem,
				<lb/>modo supplicia excamificationesque cessarent. His accedebant libidines non maiorum
				<lb/>modo, verum etiam ministrorum, in uxores et filias Siculorum, sine ullo respectu aut verecundia,
				<lb/>ut quidquam placitum fuerat. Hanc durissimam servitutem aliquot annis perpessae
				<lb/>civitates, tandem superante patientiam magnitudine iniuriarum, in furorem vertuntur. Initium
				<lb/>rerum novarum a Panormitanis factum. Hi enim diem festum extra urbem agentes, cum a
				<lb/>Gallis eo profectis arma explorarentur, ac eo praetextu sinus mulierum papillasque obtrectarent,
				<lb/>concita ob eam foeditatem seditione, Gallos lapidibus primo, mox armis persecuti, omnes
				<lb/>interfecerunt. Rumor deinde Panormo in alias civitates delatus, eodem exemplo ad arma
				<lb/>et caedem populos excivit. Ita per totam Siciliam trucidati Galli, cum ardor eorum petulantiae
				<lb/>poprio sanguine extinctus esset, non solum divitias male coacervatas, sed corpora insuper
			<lb/>Siculis reliquere.</p>
			<p><lb/>Rex per id tempus in Etruria erat: qui, audita Siculorum defectione, magnis itineribus
				<lb/>Regnum in contendit. Eo cum pervenisset, copias undique contrahit: Florentinos ac caeteras
				<lb/>civitates amicas auxilia rogat. Ipse apud Regium, qua proxime est transmissio in Siciliam,
				<lb/>constitit: ibi copias venientes excipit, quaeque opportuna sunt ad transitum parat. Erat per
				<pb n="69"/>
				<lb/>difficilis transmissio, propterea quod omnes ferme regis naves in Siciliae portibus navalibusque
				<lb/>asservabantur, quae tunc rebelles cuncta tenebat. Itaque, contractis ex omni marilima Italiae
				<lb/>ora navibus, Messanam, quae proxima erat, traductis copiis obsidere incepit. Vehemens eius
				<lb/>urbis oppugnatio fuit, nec remissior sane eorum qui obsidebantur in resistendo audacia. Nain
				<lb/>et rex in hac una urbe, quam primo cir'cumsteterat, iudicium de se fieri apud alios Siciliae
				<lb/>populos haud falso existimabat: utque res ea successisset, ita ab aliis quoque aut formidari
				<lb/>se aut contemni. Et Mamertini centra victoris iram pertimescebant; Gallorum superbia crudelitasque
				<lb/>ante oculos versabatur; cui foeditati honestam profecto mortem censebant praeferendam.
				<lb/>Rege circa Messanam habente castra, bellicumque terrorem Siculis ostentante, civitates,
				<lb/>crebris legationibus ad Petrum Arragonum regem missis, sibi ut subveniret precabantur.
				<lb/>Regnum Siciliae ad illum pertinere docebant, quoniam uxor eius Constantia Manfredi
				<lb/>quondam Siciliae regis filia esset: ad quam, consumpta virili prole, haud dubie regni pertineret
				<lb/>successio; posssessionem vero civitates unanimiter et cupientissime offerre, lam vero
				<lb/>Manfredi mortem ulcisci, ad quem magis quam ad generum nepotesve spectare? praesertim
				<lb/>cum idem sit interfector, idem occupator regni, idem civitatum vexator: quae pati ut ludibrio
				<lb/>habeatur, contra decus sit regii nominis. His tandem vocibus permotus rex, Siciliam
				<lb/>capessere constituit. Et adiuvabat celeritatem eius coepti, quod ipse paulo ante magna parata
				<lb/>classe in Africam traiecerat, afflictisque magna strage Barbaris et oppido in litore expugnato,
				<lb/>non longe a Sicilia victorem exercitum classemque habebat. Profectus igitur ex litoribus
				<lb/>Africae, cum Panormo applicuisset, receptus summa gratulatione a Panormitanis, rexque
				<lb/>Siciliae appellatus, structis de caetero navibus Messanam petere contendit. Carolus, quod
				<lb/>praevalere hostem classe intelligebat, ac periculosum arbitrabatur, tota Sicilia adversante, in
				<lb/>illa includi, et commeatus penuria urgeri, dissolvendam obsidionem ac remeandum statuit.
				<lb/>Id regis consilium ubi per castra innotuit, tantus repente concursus ad mare factus est (properantibus
				<lb/>cunctis ne in postremis traiicerent), ut non multum a fuga et desperatione res
				<lb/>illa distare videretur; tentoria et machinas et apparatum omnem in castris relinqueret, vix
				<lb/>dum traducto exercitu hostium classis advenit. Carolus autem, quia non decertandum in praesentia,
				<lb/>sed alia ratione gerendum existimabat bellum, copias dissolvit et auxilia domum remisit.
				<lb/>Sed classis dum abiret, per speculatores hostium conspecta, ab Arragonibus invaditur.
				<lb/>Ex ea aliquot naves, in quibus Pisanorum triremes fuerunt quatuor ex foedere nuper ad Carolum
				<lb/>missae, capiuntur, et Messanam ducuntur. Equites vero Florentini a rege dimissi domum
				<lb/>rediere, incolumes quidem, praeterquam quod tentorium publicum, ex more duci eorum
				<lb/>traditum, in illa fuga in castris apud Messanam amiserant: quod a Mamertinis captum, diu
			<lb/>Inter spolia asservatum est.</p>
			<p><lb/>Altero dehinc anno domi quies fuit, nec lacessitis bello, nec lacessentibus. Nam et praefectus
				<lb/>Rodulphi nuper in Etruriam missus, qui Miniate ex oppido bellum coeperat inferre,
				<lb/>non consequentibus viribus ab incepto destiterat, et missi ad Carolum equites domum remearant.
				<lb/>Itaque, ad laetitiam conversis animis, ludi quidam insignes eo anno per urbem
				<lb/>dati, et apparatus magnifici vicatim prope exhibiti, viri unum in morem vestes plerique albas
			<lb/>induti, mulieres quoque omni sumptuositate ornatus, compitalia exercuere.</p>
			<p><lb/>Sequitur post hunc annus insignis multis rebus. Eo anno ictum est foedus cum Genuensibus.
				<lb/>Superaverant autem illi paulo ante Pisanos navali praelio, et reliquias belli persequebantur:
				<lb/>quamobrem credebatur Pisanorum no'men omne posse deieri, si Genuenses quidem
				<lb/>mari, Florentini autem et socii terra adorirentur. Et profecto causae suberant legitimae ad
				<lb/>bellum, quod illi post pacem non satis pacate in Lucenses finitimos se habuisse, Rodulphique
				<lb/>praefecto bellum nuper inferenti cohaesisse arguebantur. Ad hoc ig'tur icto foedere. Florentini
				<lb/>et Lucenses caeterique socii constituto tempore profecti, ad ipsa prope Pisarum moenia
				<lb/>posuerunt castra ; Genuenses autem mari aderant quadraginta loiigis navibus. Hae terrestres
				<pb n="70"/>
				<lb/>maritimaeque copiae cuncta igne ferroque populatae sunt. Post multiplices illatas clades
				<lb/>exercitus discessere eo proposito, ut proxima dehinc aestate maiori apparatu, marique terraque,
				<lb/>rursus coirent ad Pisas obsidendas. Cum itaque salus nulla Pisanis superesse videretur,
				<lb/>UgoHnus comes, qui Florentina ex pace nuper redierat Pisas, locum adversarios criminandi
				<lb/>nactus, quod obstinata quadam perversitate Florentinos Lucensesque sibi inimicos
				<lb/>infestosque reddidissent, quibuscum amice erat viveiidum, "<q> Quid, inquit, profuit haec pervicacia,
					<lb/>ut prope omnium finitimorum diversas tam cupide arriperemus partes ? Ego quidem,
					<lb/>ut mari propagandum populi pisani imperium, sic terra vicinas civitates benevolentia et
					<lb/>charitate putabam continendas. Id profecto maioribus nostris sapientissimis viris placuisse
					<lb/>video, qui Corsicam, qui Sardiniam, qui Baleares insulas procul sitas imperio subiicientes
					<lb/>suo, Lucam in vestibulo pene urbis nostrae positam intactam reliquerunt. Hi vero contra
					<lb/>praeclari gubernatores nostri molestissimas simultates domi parantes, nulla probabili ratione
					<lb/>perpetuos nobis hostes a terra imminere procurarunt. Et nunc quoque mea sententia est
					<lb/>Florentinos esse pacandos. Nec sane id videtur difficile, si eius rei naturam penitus discernamus.
					<lb/>Etenim, quibus de rebus nobis atque illis contentio est? de Sardiniae dominatu,
					<lb/>an de insularum aliarum possessione? At id ne in cogitationem quidem eorum unquam
					<lb/>venit. An certare nobiscum volunt de rerum maritimarum potentia ? At id quidem curae
					<lb/>illis nunquam fuit. An quod agro nostro indigent, quem colant, ex quove alantur? Satis ipsi
					<lb/>quidem superque habent agri, neque nostrum requirunt, neque exposcunt. Quid est ergo,
					<lb/>quod nos cum illis in coiitentionem deduxerit, praeter inane quoddam partium studium leviter
				<lb/>corrigendum, si paucorum rabiem, qui hac inimicitia nos superfluo onerarunt, comprimamus ?"</q>
				<lb/>Haec ab ilio haud falso iactata metus imminens comprobabat. Septuaginta quidem
				<lb/>naves longas parare Genuenses ferebantur: a terra vero magnos deiectus equitum peditumque
				<lb/>haberi, ut proxima aestate Pisas obsiderent. Id formidantes Pisani, cum una salus videretur,
				<lb/>si Florentini a societate Genuensium averterentur, Ugolino comiti, quod is Florentinorum
				<lb/>sociorumque amicus, et studio partium similis habebatur, adhaeserunt. Ille, ubi mentes civium
				<lb/>ad se traductas vidit, diversae factionis capita deturbat, ac suo iam nomine civitatem
				<lb/>gubernat: ad hoc ipsum auxilia Florentini populi implorat. Ea mutatio rerum Florentinos
				<lb/>deflexit. Itaque, reliquo bello, quod proxima aestate ad Pisas gestum est, nequaquam interfuerunt,
				<lb/>contenti mutatione rerum, et amica factione pro inimica urbi praefecta. Quare, a
				<lb/>Genuensibus tantum, qui cum sèptuaginta navibus longis constituto tempore affuerunt, et a
				<lb/>Lucensibus, qui perseverarunt in foedere, bellum est postea illatum: nec dubitatur, si Florentinus
			<lb/>in foedere permansisset, extremam fuisse perniciem illam Pisanis futuram.</p>
			<p><lb/>Eodem anno producta lurbis pomoeria sunt, et nova subinde moenia longe maiori ambitu
				<lb/>designata, celeberrimisque viis, Casenlinati, Bononiensi, Pratensi, Pistoriensi, opera portarum
				<lb/>egregie instituta. Eo vero secunda, an tertia productio fuerit, haud equidem certissimum dixerim.
				<lb/>Plurimi tamen existimant secundam fuisse, cum prima de tempio Martis ad thermas
				<lb/>publicas ac theatrum vetus complecterentur moenia. Inde productum constat pomoerium hinc
				<lb/>ad ripas fluminis, illinc ultra sacras Laurentii aedes. Tertio longe progressum est, ut supra
				<lb/>diximus, quibus in locis nunc moenia portaeque existunt. Trans Arnum vero prima aedificatio
				<lb/>fuit circa vetustum pontem, suburbana aedificia et villae hortis permixtae. Inde mox
				<lb/>vici tres facti: duo secus Arnum supra infraque pontem, tertius recta a ponte via. Hi vici
				<lb/>diu absque munimento publico fuerunt: ac propterea frequentes in his locis turres privatim
				<lb/>factae, quo tuto habitari in illis posset. Tandem et hi moenibus cincti, collesque superni
				<lb/>muuimentis apprehensi. His quoque in locis mox crescentibus incolit aedificiisque subinde
				<lb/>adiunctis, pomoerium productum est longe maiori ambitu quam prius, portaeque magnifici
				<lb/>operis tres factae celeberrimis trans Arnum viis. Pisana, Senensi, Aretina.
				<lb/>Eodem anno Carolus rex moritur, vir procul dubio egregius, longe tamen belli artibus
				<pb n="71"/>
				<lb/>quam pacis insignior: res siquidem a se praeclaras armis gestas impunita suorum licentia in
				<lb/>pace foedavit, ac nimio despectu ad rebellionem coegit. Duabus praecipuis in Italia victoriis
				<lb/>auctus: altera qua Manfreduin, altera qua Corradinum superavit. Sed utrasque secutae
				<lb/>rebelliones minus esse laetas permiserunt. Ad extremum capto filio, Siciliaque amissa, in
			<lb/>medio turbationum maximarum interiit apud Foggiam, Calabriae oppidum.</p>
			<p><lb/>Altero dehinc anno Guillielminus Aretinorum praesul castrum Caeciliae, admodum natura
				<lb/>munitum, in finibus aretini agri Senas versus occupavit; preesidioque niilitum imposito, novis
				<lb/>rebus Senenses conterruit. Itaque, contractae eo propere Senensium copiae et a Florentinis
				<lb/>missi equites peditesque castrum circumsedere. Varia dehinc oppugnatio, et usque in mensem
				<lb/>quintum protracia obsidio: quae tam valida fuit, affluentibus undique auxiliaribus turmis,
				<lb/>ut praesul Aretinorum, etsi coactas quoque ostentarat copias, tamen apparatus magnitudine
				<lb/>absterritus, ferre suis auxilium non sit ausus. Fame tandem expugnali qui intus erant, deserto
				<lb/>per noctem castro, fuga sibi consuluerunt : sed ea cognita per hostes, magna pars intercipitur.
				<lb/>Ipsum vero castrum, ne quando propter egregiam eius loci opportunitatem similia
			<lb/>tentarentur, ad solum usque Senenses everterunt.</p>
			<p><lb/>Per hoc ipsum tempus Princivallis Fuscanus, ab Rodulpho in Etruriam missus, parere
				<lb/>sibi civitates postulabat. Consensisse eius missioni Honorium pontificem romanum, qui nuper
				<lb/>Martino successerat, vulgo ferebatur; et dedita opera, quo minus abhorrerent animi, ut Italus
				<lb/>genere et studio partium, non alienus legaretur. Is cum Florentiam intrasset, et prece magis
				<lb/>quam auctoritate niteretur, plus valuit respectus causae publicae quam privati generis. Itaque,
				<lb/>ut aliis, ita et huic parere civitas noluit. Quare, post paucos dies Florentia egressus,
				<lb/>Aretium petiit. Ibi quoque cum eadem postulasset, neque alteram factionem trahere in sententiam
				<lb/>potuit, quod a nomine imperii abhorrebat, neque alteram, quoniam nomen familiae
				<lb/>Fliscanae, ex qua ipse ortum ducebat, suspectum partibus habebatur. Ita, ab utrisque spretus,
			<lb/>tandem abivit.</p>
			<p><lb/>Proximo post hunc anno semina gravissimarum turbationum Aretii coorta, finitimas civitates
				<lb/>in suspicionem primo, mox in apertum bellum compulere. Haud multo quidem ante
				<lb/>id tempus Aretini, exemplo Florentinorum permoti, priorem artium sibi creaverant virum
				<lb/>quemdam popularem, ac nobilitati maxime infestum. Guelfo huic nomen fuit. Is, armata
				<lb/>multitudine, castella quaedam Aretinorum per nobilitatem prius occupata repetere : mox quia
				<lb/>dicto non parebatur, obsidere coepit: nonnulla vero ex his pertinacius resistentia tandem vi
				<lb/>capta expugnataque, ad solum aequavit. Praecipue tamen Pactiorum et Ubertinorum potentiae
				<lb/>infestus: quorum castella pluribus locis cum evertisset, tandem Civitellam obsedit, in qua
				<lb/>Guillielminus praesul, homo diversarum partium et aretini populi inimicus, residebat. Eo in
				<lb/>loco dum exercitus esset, principes nobilitatis, qui primo ob studia partium varie Inter se
				<lb/>dissidebant, veriti ne, si id oppidum ductu auspicioque prioris expugnaretur, in nimiam plebs
				<lb/>evaderei potentiam, a se quoque usurpata reposceret, eo metu auxii et simul invidia plebis
				<lb/>commoti, reconciliatis inter se animis ac seditione in exercitu facta, duce Rainaldo Bostole,
				<lb/>ad hostem transfugerunt. Ob eam rem obsidio statim soluta est, ac exercitus domum reductus.
				<lb/>Nec multo post omnis nobilitas una cum praesule, contractis undique suis amicorumque
				<lb/>viribus, Aretium intrarunt ; impetuque in priorem artium facto, cum illum, fracta ac depulsa
				<lb/>plebe, corripuissent, avulsis per contumeliam oculis, foedum spectaculum suis civibus dimisere.
				<lb/>Urbem vero ac publicarum rerum curam inter se partiti' gubernabant: bonos et graves
				<lb/>e plebe viros urbe deiecerant. Nec tamen hic status rerum diuturnus fuit : nam peculiare
				<lb/>nobilitatis malum, superbia et ambitio, conflictare dominantes coepit. Itaque, suspicionibus
				<lb/>coortis, Guillielminus praesul una cum Ubertinis et Pactiis, ex quibus ipse oriundus erat, caeterisque
				<lb/>Aretinorum familiis eius factionis, impigre raptis praeveniens armis, nobilitatem caeteram
				<pb n="72"/>
				<lb/>urbe deturbat. Ipse per gentilium agnatorumque favorem sublevatus, tyrannidem invasit.
				<lb/>Erant duae factiones Aretio pulsae; una ex plebeis, qui priorem artium secuti fuerant; altera
				<lb/>ex nobilitate, per fraudem postmodum eiecta. Hi omnes in unum coeuntes castella Rondine,
				<lb/>Sabinum et alia quaedam circa urbem munita loca occuparunt, bellumque ex bis Aretio intulerunt.
				<lb/>Mox, quia non satis per sese existimabant posse, ad Florentinos legatione missa,
				<lb/>cuius princeps fuit Domitianus quidam e familia veteri, opem supplices precabaiitur. Addiderunt
				<lb/>et orationem precibus, ex vetustate amicitiarum ac simili studio partium collectam;
				<lb/>nullam esse florentino populo, si antiqua repetantur, neque vetustiorem, neque diuturniorem
				<lb/>societatem, quam cum ea parte Arednorum, quae nunc a communibus inimicis eiecta, supplex
				<lb/>in eius lidem patrociniumque confugit; cum hac enim parte statim post Federici mortem
				<lb/>foedus societatemque initam esse a Florentinis, tunc primum ex longa servitute sese in libertatem
				<lb/>vindicantibus; hac eadem parte reipublicae gubernacula tenente, quo quidem anno
				<lb/>pu^natum fuit apud Arbiam, bis equites peditesque Aretinorum senensem agrum cum Florentinis
				<lb/>ingressos; in ipsa vero arbiensi pugna plures prope caesos fuisse Aretinorum acervos,
				<lb/>quam ullius sociae civitatis; post longum deinde exilium ac fractas opes, Carolum regem
				<lb/>subsidio partium coe'litus' dimissum, vix ab ulla per Etruriam civitate receptum esse priusquam
				<lb/>ab Aretinis; copias inde suas et Corradino venienti opposuisse, et in tanta trepidatione cunctorum,
				<lb/>cum prope in oculis suis caedi exercitum regis conspexissent, tamen in fide una cum
				<lb/>Florentinis constantissime perseverasse; neque postea obsidendo Bonitio, neque aliis locis,
				<lb/>ubi de studio partium ageretur, suam aut operam aut praesentiam defuisse; nunc eosdem se
				<lb/>Aretio pulsos, non tam vi contrariae factionis civium quam exterorum; Guillielminum siquidem
				<lb/>potentiam omnem ex clientelis ac finitimis tyrannis diversarum partium coegisse, seque domestica
				<lb/>seditione plebis nobilitatisque laborantes, partim vi, partim perfidia pepulisse ; orare,
				<lb/>uti pro veteri araicitia, proque diuturna coniunctione, non patiantur eos ab se frustra auxilium
				<lb/>petere: nam utilitatis quidem rationem minime se explicare velie, cum apud homines
				<lb/>loquantur prudentissimos, et qui probe norint quantum intersit diversam factionem an amicam
				<lb/>urbi illi praeesse, praesertim cum Pactii et Ubertini et huiusmodi homines quietis simul libertatisque
				<lb/>hostes in ea dominentur, quibuscum haud dubium sit bellum tandem Florentino populo
				<lb/>esse futurum ; caeterum referre, utrum nunc, tenentibus amicis circa urbem castra et opportunitatem
				<lb/>maximam praestare valentibus, an postea, illis iam perditis, bellum sit suscipiendum.
				<lb/>Movit oratio mentes, quippe vera esse constabat, quae ab legatis dicebantur. Itaque
				<lb/>responsum illis datum est : populum quidem florentinum bono esse animo, verum et sociorum
				<lb/>sententiam illis esse expectandam, quos ad hoc ipsum e vestigio convocarent. Accitis deinde
				<lb/>sociorum legatis, reque in Consilio discussa, constituerunt aretinos exules, utpote vetustos
				<lb/>amicos, in communem societatem suscipere, iisque opem ferre quoad in urbem atque in sua
				<lb/>restituerentur. Ad hoc ipsum renovato foedere, octingentos equites illis decrevere: horum
				<lb/>quingentis e vestigio traditis, reliquos sese, cum res exigeret, missuros polliciti. Recepto
				<lb/>igitur sociorum equitatu, aretini exules, cum ipsi quoque equitem peditemque satis magno
				<lb/>numero armassent, per singulos fere dies usque ad Aretii moenia crebris incursionibus infestabant.
				<lb/>Quare et hi, qui urbem tenebant, diversarum item partium, auxilia postulare coacti
				<lb/>sunt. Ob eam causam omnes Florentini exules qui ubicumque terrarum erant, eo concurrerunt:
				<lb/>praeter hos quoque ex Umbria et Picentibus studio partium insignes complurimi. Ita
			<lb/>certamen atque bellum ex integro nascitur.</p>
			<p><lb/>Eodem anno bis incendia Florentiae coorta; primum in Cerretanorum aedibus, deinde
				<lb/>aliud longe maius quo Circulorum domus crematae sunt ingenti cum iactura praedivitis familiae.
				<pb n="73"/>
				<lb/>Honorius quoque pontifex romanus per hoc ipsum tempus decessit, biennio fere postquam
			<lb/>sedere inceperat.</p>
			<p><lb/>Proximo dehinc anno cura in aretinum versa bcllum. Nam auxilia diversae factionis eo
				<lb/>contracta florentinum ac senensem agrum subitis incursionibus reddebant infestum. Tandem
				<lb/>proficisci totis viribus, et simul exules Aretinorum in societatem receplos fovere, simul eorum,
				<lb/>qui intra urbem erant, petulantiam retundere placuit. Ea de causa magni delectus Florentiae
				<lb/>habiti sunt: Senensium vero ac sociorum aliorum copiae ingentes arcessitae. Ex bis omnibus
				<lb/>confectus est ingens equitum peditumque numerus. Signa militaria aliquot dies ante extra
				<lb/>urbem prompta, tempusque profectioni constitutum pridie' calendas iunias: quod ubi advenit,
				<lb/>signa moventes Aretium versus per superiorem Arnum contenderunt. Nec insignior apparatiorve
				<lb/>exercitus, nec omnibus rebus instructior post arbiensem pugnam eniissus ferebatur.
				<lb/>Cum in fines Aretinorum pervenissent, Leonam et alia pleraque circa Ambram fluvium castella
				<lb/>ceperunt: eorum plurima in deditionem accepta; nonnulla etiam vi expugnata. Inde
				<lb/>copiae Laterino admotae. Id oppidum Arno supereminet octo passuum millibus ab Aretio,
				<lb/>natura loci satis munitum. Circa illud stativis positis, cum circumvallare oppidum coepissent,
				<lb/>et apparerei pertinacius incubaturos, Lupus quidam exul florentinus, qui cum aliqua
				<lb/>manu in praesidio erat, conterritus magnitudine apparatus, paciscitur, uti cum suis abire incolumi
				<lb/>liceat. Ita, deducto praesidio, oppidum tradit. Florentini ergo et socii, post Laterinum
				<lb/>captum, inde iam structi, ad hostem duxerunt: proximeque contra Aretium positis
				<lb/>castris, crebra praelia in portis ipsis commiserunt, omniaque circa urbem igne ferroque hostilem
				<lb/>in modum vastarunt. Ad viii calendas sextiles, non procul a porta, ludicrum equorum
				<lb/>cursu certantium, praemiumque de more, ut domi ea die consuevit, ab illis editum est. Inter
				<lb/>eos vero ludos procella subito coorta, in ea parte castrorum, ubi Senensium tendebant copiae,
				<lb/>sic vehemeuter inflavit, ut magnam partem tabernaculorum vesano quodam impetu stridoreque
				<lb/>glomeraret. Id praesagium futurae cladis Senensium fuit: quod paulo post ex re ipsa intellectum
				<lb/>est. Nam confectis liis rebus, cum abire placuisset, Florentini eodem quo prius venerant
				<lb/>itinere, Senenses autem diversa regione, via Senensi, remeabant. Eorum itaque discessum
				<lb/>conspicientes Aretini qui intra ur'bem erant, invadere Senensium agmen statuerunt.
				<lb/>Itaque, post eos quam citissime egressi, quatuor fere passuum millibus ab urbe consequuntur.
				<lb/>Ibi vertere signa retro ac decertare invitos compellunt. Sed ubi manus conserere coeperunt,
				<lb/>et eques equiti, pedes pediti congressus rem comminus gerere, pugna erat atrox et clamor
				<lb/>ingens, variaeque fluctuationes et caedes annitentibus utrinque edebantur. Tandem superati
				<lb/>Senenses, omissa resistendi spe, in fugam vertuntur. Magna eorum strages per iram et indignationem
				<lb/>superioris vastationis a victoribus edita est. Qui vero eorum a caede superfuerunt,
				<lb/>maxima ex parte capti sunt, et Aretium ducti. Florentini vero nihil penitus eorum sentientes
				<lb/>nec urbi intermisso itinere, Laterinum pervenerunt. Ibi cum paulo post deletas Senensium
				<lb/>copias cognovissent, quamquam graviter eos angebat sociorum casus, et iactabant quidam ad
				<lb/>comprimendam Aretinorum insolentiam exercitum esse reducendum, tamen vicit eorum sententia,
				<lb/>qui tuta magis quam speciosa suadebant. Itaque parte equitatus Laterini relieta, quae
			<lb/>Aretinorum cohiberet impetum, reliquas omnes copias Florentiam reduxere.</p>
			<p><lb/>Dum ea geruntur in Aretinis, alia insuper bellorum materies apud Pisanos exoritur.
				<lb/>Ugolinus enim comes, cuius mentionem supra fecimus, Ugolinum Gallurae iudicem, hominem
				<lb/>et studio partium et consanguinitate sibi coniunctum, Pisis pepulit. Ipse malo Consilio cum
				<lb/>diversarum partium hominibus in gratiam rediit: a quibus non multo postea captus, in carcerem
				<lb/>truditur. At Ugolinus Gallurae index caeterique pisani cives per factionem eiecti, ad
				<lb/>Lucensium Florentinorumque opes confugientes, causa fuerunt foe'deris inter civitates renovandi.
				<lb/>Itaque, eodem anno auxilia equitum peditumque a Florentinis missa, una cum Lucensibus
				<lb/>agrum pisanum' intrarunt. Ibi, coniunctis Pisanorum exulibus, bellum Pisis intulerunt .
				<pb n="74"/>
				<lb/>Eodem anno Florentiae exaltata est circa baptisterium area et lateritio opere constrata,
				<lb/>caementis de industria congestis, quo reliquae urbis superficiei par esset, pecunia ad eam rem
				<lb/>perficiendam ex aerario prompta. Pontis etiam ad Heram fluvium (id enim castellum in Florentini
				<lb/>populi ditionem paulo ante pervenerat) arx et turres insigni opere communitae, civesque
			<lb/>ad eius loci custodiam bini cum militari praesidio destinati.</p>
			<p><lb/>Inter haec Aretini ob victoriam de Senensibus habitam maiorem in roodum elati, castella
				<lb/>quae ab exulibus tenebantur magnis copiis oppugnabant. Cum itaque Carcianum circumsedissent,
				<lb/>atque id castellum omni apparatu urgerent, caeteris quoque castellis eadem vis immineret,
				<lb/>exules Aretini difficultate rerum commoti Florentiam oratum mittunt, se ne extremo
				<lb/>in periculo constitutos in hostium manus pervenire patiantur. Commota ob id civitas mittendas
				<lb/>iterum copias in agrum aretinum decrevit, non tamen tanti apparatus, quanti priore
				<lb/>expeditione facti. Quod enim obsessi aegre sustinere oppugnatione credebantur, ob id
				<lb/>magis properare, nec auxilia sociorum expectare placuit. Itaque, urbani equites ad octingentos,
				<lb/>mercede conducti ad ducentos, peditum vero ad quatuor millia in hoc subitaneo exercitu
				<lb/>fuere. Has copias cum adventare sensissent Aretini, obsidionem dissolverunt, revocatisque
				<lb/>in urbem copiis et multitudine confestim armata, certissimo dimicandi proposito, obviam
				<lb/>hostibus progressi sunt; atque ubi in conspectu fuerunt, aciem struunt potestatemque pugnandi
				<lb/>faciunt. Florentini, quia prevalere illos multitudine intelligebant, Laterini copias
				<lb/>continebant; tantum militem de superiori loco coniunctum pene moenibus oppidi ostentabant;
				<lb/>in planitiem vero non descendebant. Itaque, irrita tandem expectatione, absque ulla
				<lb/>pugna discessum est. Sed Aretini postquam abscesserunt, parte copiarum Bibienam transmissa,
				<lb/>Casentinati via usque ad Sevam fluvium tumultuosius profecti, tantum terrorem incusserunt,
				<lb/>ut Florentiae intra moenia trepidaretur. Ob eam rem copiae sunt confestim revocatae.
				<lb/>Eodem anno circiter idus decembris continuis imbribus auctum flumen Arni totam fere
				<lb/>inundavit urbem: quaedam etiam adiacentia aedificia eius impetu corruerunt .
				<lb/>Nec multo post Aretini, magnis copiis profecti, ad Varicum fecerunt castra oppidumque
				<lb/>oppugnarunt. Inde pars copiarum tumultuosius delata Collinam ad usque praedabunda
				<lb/>pervenit. Eo de loco (neque enim plusquam septem passuum millibus Florentia abest) quam
				<lb/>magna possunt incendia ostentant. Hoc tumultu in suspicionem versae mentes, cum praesertim
				<lb/>manus quaedam exulum florentinorum cum Aretinis venisse diceretur, verentibus principibus
				<lb/>civitatis, ne quid arcani subesset mali, iuventutem obviam exire cupidam intra moenia
				<lb/>continuere. Quare, hostes licentius vagati, post magnas demum illatas clades, praedamque
			<lb/>abunde captam, ad suos qui circa Varicum erant revertuntur.</p>
			<p><lb/>Per idem tempus Pisani studio partium inducti Guidonem Feretranum, iussu pontificis in
				<lb/>Gallia exulantem, crebris arcessitum literis, sibi ducem praefecerunt, quo Lucensibus caeterisque
				<lb/>eius factionis Ugolinoque Gallurae indici exulibusque aliis nuper eiectis, a quibus lacessebantur
				<lb/>bello, resisterent. Ugolinum vero comitem, quem supra captum et in carcerem trusum
				<lb/>ostendimus, cum duobus filiis totidemque nepotibus una in turri simul clausos, subtractu protinus
				<lb/>cibo, fame necaverunt, ad eam immanitatem nihil ob aliud quam ob studia pardum impulsi.
				<lb/>Caeterum, ea res Lucentium sociorumque suspicionem adauxit, et parare vires animumque in
			<lb/>futurum certamen coegit. Ita, cuncta vicissim Etruria studiis partium erecta conflictabatur.</p>
		</div>
		<pb n="75"/>
		<div type="book">
			<lb/><head>Liber quartuus</head>
			<p><lb/>Iam appetebat ver, et una omnium cura in aretinum versa erat bellum. Florentini
				<lb/>quidem pro crebris incursionibus ostentatisque nuper urbi incendiis; Senenses
				<lb/>vero pro calamitate praelio accepta properabant ulcisci; Lucenses antiqua partium
				<lb/>voluntate Florentinis coniuncti; ad hoc Pistorienses, Volaterrani, Pratenses
				<lb/>aliique socii sequebantur; cives praeterea eiusdem factionis Aretio pulsi, qui frequentia circa
				<lb/>urbem castella occuparant et in societatem Florentinorum recepti erant: hi omnes inter se
				<lb/>foederati bellum inferra properabant. Contra vero Aretini diversae factionis, qui intus erant,
				<lb/>quibus Guillielminus praesul fere dominabatur, ad hoc Pactii, libertini, Tarlati, praepotentes
				<lb/>Aretinorum famihae, cumque his Bonus Feretranus, multique praeterea nobiles ex Umbria
				<lb/>et Picentibus, studio partium tracti, omnesque Florentini exules, Aretii convenerant, bellum
				<lb/>et ipsi ex diverso gesturi. Apparatus fere omnium civitatum ad id bellum factos, demoratus
				<lb/>est Caroli tilii adventus. Is enim, fervente nuper inter Carolum pattern ac Petrum Arragonum
				<lb/>regem, qui Siciliam invaserat, bello, captus navali praelio apud Neapolim fuerat a Roggiero
				<lb/>classis hostium praefecto: a quo cum in Siciliam devectus esset, Constantia quondam
				<lb/>Manfredi regis iilia, accitis' singularum civitatum sindicis ad sententiam de captivo ferendam,
				<lb/>cum omnes poenam capitis adversus eum decrevissent, ipsa quasi beneficio suo morti ereptum
				<lb/>in Hispaniam misit, et honesto carcere asservavit. Ita, callido Consilio civitatum odia in
				<lb/>Carolo accendit ob damnationem tilii, et ipsa sibi humanitatis clementiaeque laudem insignius
			<lb/>comparavit.</p>
			<p><lb/>Mortuo deinde patre Carolo, iuvenis e carcere certa pactione dimissus in Galliam transiil.
				<lb/>Inde mox Italiam adventare nunciabatur, pontiiicem aditurus, et regni paterni gubernacula
				<lb/>suscepturus. Huius adventus expectatio Florentinos Senensesque et alios socios detinuit,
				<lb/>cupientissima nobilitate, cum ille advenisset, praesenti obsequium exhibere. Venit ille tandem
				<lb/>circiter calendas maias ; Florentiamque ingredienti magnifice sunt honores impensi. Inde
				<lb/>cum, paucos dies commoratus, Senas versus abiret, fama ingens fuit Ai-etinos magnas equitum
				<lb/>peditumque copias paravisse, ut iter facientem in agro senensi adorirentur. Quod postquam
				<lb/>Florentiae auditum est, etsi Carolus ipse turma suorum equitum confisus, nihil pro
				<lb/>sua tutela postulasset, tamen equites urbani extemplo arma capere iussi, usque ad extremos
				<lb/>Senensium fines grato obsequio prosecuti fnere Inde mox eversis, confestim in Aretinos
				<lb/>expeditio indicitur, et socii certiores facti convocantur. Signa vero militaria, quo maturius
				<lb/>conveniret miles, extra urbem deprompta apud Ripolim via Aretina aliquot dies continuere.
				<lb/>Cum vero iam convenissent copiae, et cuncta ad iter parata forent, Consilio duces habito, contra
				<pb n="76"/>
				<lb/>omnium expectationem transire Arnum, et Casentinati via ad hostem ducere statuerunt.
				<lb/>omnium expectationem transire Arnum, et Casentinati via ad hostem ducere statuerunt.
				<lb/>Praeerat autem copiis Amerigus Narbonensis, quem Carolus, ut expertem bello, Florentinis
				<lb/>sociisque ducem reliquerat, et cum eo sex cives egregi! ad hoc ipsum delecti. Superato
				<lb/>monte, cum circa Puppium descendissent, quoniam id erat oppidum Novelli comitis, quem in
				<lb/>hostium semper fuisse numero constabat, et tunc etiam apud Aretinos eodem studio partium
				<lb/>versabatur, sub ipso oppido castris positis, longe lateque ut maxime possunt regionem populantur.
				<lb/>Aretini primum recta via copiarum adventum expectabant: sed postquam ex fuga
				<lb/>et trepidatione hominum pecorumque in Casentinati hostes adesse cognovere, et circa Puppium
				<lb/>cuncta ferro igneque vastari, confestim omnibus equitum peditumque copiis Aretio
				<lb/>profecti, Bibienam venerunt. Fuisse autem traduntur Aretinorum octo millia peditum; equitum
				<lb/>vero non amplius nongentis. Ducebat autem Guillielminus praesul et Bonus Feretranus
				<lb/>et alii quidam praestantes diversarum partium viri, qui per id tempus rei militaris peritissimi
				<lb/>habebantur. Cum in conspectum venissent, nec fere plus mille quingentis passibus inter se
				<lb/>castra distarent, Aretini, etsi longe impares numero copiarum, tamen confisi virtute suorum,
				<lb/>primi flagitarunt pugnam. Nec Florentini quidem detrectarunt cer'tamen, sed praelio se impigre
				<lb/>obtulerunt. Cum ergo pugna decernere statuissent in proxima planitie (Campaldinum
				<lb/>incolae vocant), sese ex composito compararunt, et acies utrimque struxerunt. Florentini
				<lb/>prima fronte equitatum omnem, quo admodum praevalebant ; post hunc peditum robur collocarunt,
				<lb/>extenso longius utroque cornu, ut, si opus foret, equitatum complecterentur : scutatos
				<lb/>vero et sagittarios per cornua ipsa ab utraque parte disposuere. Praeter has duas,
				<lb/>subsidiariam aciem extra ordinem unam ex Pistoriensibus et aliis sociis, quibus Cursius Donatus
				<lb/>eques florentinus praeerat. Aretini vero eodem modo tres et ipsi acies fecerunt: primam
				<lb/>equites; mox aliquo intervallo pedites; insuper extraordinariam aciem, cui Novellus praeerat
				<lb/>Comes. Erat inter duces exercitus Florentini populi Verius Circulus, e familia nobili, et ipse
				<lb/>summis divitiis magnaque prudentiae virtutisque fama. Is, cum suae tribus antesignanos equites,
				<lb/>qui primi hostem pervasuri essent, legere ex officio cogeretur, sese primum legit, etsi tunc
				<lb/>ex crure aegrotantem, insuper filium et nepotem : caeterorum autem neminem se lecturum
				<lb/>esse dixit, verum qui patriam amarent, eos sponte sua profiteri debere. Eius viri eximium
				<lb/>praestantemque in rempublicam animum admirati cives, plerique verecundia adducti, id sibi
				<lb/>munus nitro depoposcerunt, cum prius multi, ut grave periculosumque, detrectare niterentur.
				<lb/>Ita, ad centum quinquaginta antesignani equites facti, et in his viginti ad equestris ordinis
				<lb/>dignitatem tunc primum assumpti. Ut igitur sonuere tubae et clamor ad coelum tolli coeptus
				<lb/>est, antesignani equites, qui ab utraque parte aciem praecedebant, concitis infestius equis, veluti
				<lb/>procella quaedam, sese mutuo pervasere. Atque primo statim' congressu tanta fuit hostium
				<lb/>vis tantusque ardor, ut magna pars florentinorum equitum prosterneretur: reliqui vero
				<lb/>in fugam versi, recipere se ad maiorem aciem coacti sunt. Hoc igitur prosperum antesignanorum
				<lb/>certamen magno clamore prosecutus reliquis Aretinorum equitatus, in ipsam maiorem
				<lb/>aciem delatus est tanto quidem ardore, ut impetus eius sustineri nequiverit, pulsusque campo
				<lb/>florentinus equitatus compelleretur ad peditem refugere. Ea res metum primo, mox victoriam
				<lb/>peperit Florentinis. Dum enim cedentes persequitur Aretinorum equitatus, peditem suum
				<lb/>longe dimisit. Itaque, evenit posthac, ut Aretinus nullo in loco integer pugnaret, sed alibi
				<lb/>eques, alibi pedes, cum integro hoste congrederetur. Sustinuit enim florentinum equitatum
				<lb/>acies peditum, quae dextro sinistroque, ut supra monstravimus, cornu refugientem equitem
				<lb/>complexa, sagittis et bastia et omnifariam telorum genere apertis lateribus incessebat hostes.
				<lb/>Acerrimum itaque certamen eo in loco excitatum est. Aretini enim primo in impetu victoriam
				<lb/>reposuerant: quare, summa vi annix:i, dissipare Florentinorum agmen nitebantur. Sed
				<lb/>tutabatur pedes, ad quem sese equitatus receperat, eratque fiuctuatio quaedam et motus
				<lb/>incertus prementium simul ac renitentium. Et iam pedestris Aretinorum superveniebat acies,
				<lb/>quae relieta ab equitibus suis, cum illi cedentes persequerentur, nondum sese pugnae miscuerat.
				<lb/>Ea si equitibus suis coniungeretur, inclinare ad Aretinos Victoria haud dubie videbatur.
				<lb/>Praeerat autem copiis Amerigus Narbonensis, quem Carolus, ut expertem bello, Florentinis
				<lb/>sociisque ducem reliquerat, et cum eo sex cives egregi! ad hoc ipsum delecti. Superato
				<lb/>monte, cum circa Puppium descendissent, quoniam id erat oppidum Novelli comitis, quem in
				<lb/>hostium semper fuisse numero constabat, et tunc etiam apud Aretinos eodem studio partium
				<lb/>versabatur, sub ipso oppido castris positis, longe lateque ut maxime possunt regionem populantur.
				<lb/>Aretini primum recta via copiarum adventum expectabant: sed postquam ex fuga
				<lb/>et trepidatione hominum pecorumque in Casentinati hostes adesse cognovere, et circa Puppium
				<lb/>cuncta ferro igneque vastari, confestim omnibus equitum peditumque copiis Aretio
				<lb/>profecti, Bibienam venerunt. Fuisse autem traduntur Aretinorum octo millia peditum; equitum
				<lb/>vero non amplius nongentis. Ducebat autem Guillielminus praesul et Bonus Feretranus
				<lb/>et alii quidam praestantes diversarum partium viri, qui per id tempus rei militaris peritissimi
				<lb/>habebantur. Cum in conspectum venissent, nec fere plus mille quingentis passibus inter se
				<lb/>castra distarent, Aretini, etsi longe impares numero copiarum, tamen confisi virtute suorum,
				<lb/>primi flagitarunt pugnam. Nec Florentini quidem detrectarunt cer'tamen, sed praelio se impigre
				<lb/>obtulerunt. Cum ergo pugna decernere statuissent in proxima planitie (Campaldinum
				<lb/>incolae vocant), sese ex composito compararunt, et acies utrimque struxerunt. Florentini
				<lb/>prima fronte equitatum omnem, quo admodum praevalebant ; post hunc peditum robur collocarunt,
				<lb/>extenso longius utroque cornu, ut, si opus foret, equitatum complecterentur : scutatos
				<lb/>vero et sagittarios per cornua ipsa ab utraque parte disposuere. Praeter has duas,
				<lb/>subsidiariam aciem extra ordinem unam ex Pistoriensibus et aliis sociis, quibus Cursius Donatus
				<lb/>eques florentinus praeerat. Aretini vero eodem modo tres et ipsi acies fecerunt: primam
				<lb/>equites; mox aliquo intervallo pedites; insuper extraordinariam aciem, cui Novellus praeerat
				<lb/>Comes. Erat inter duces exercitus Florentini populi Verius Circulus, e familia nobili, et ipse
				<lb/>summis divitiis magnaque prudentiae virtutisque fama. Is, cum suae tribus antesignanos equites,
				<lb/>qui primi hostem pervasuri essent, legere ex officio cogeretur, sese primum legit, etsi tunc
				<lb/>ex crure aegrotantem, insuper filium et nepotem : caeterorum autem neminem se lecturum
				<lb/>esse dixit, verum qui patriam amarent, eos sponte sua profiteri debere. Eius viri eximium
				<lb/>praestantemque in rempublicam animum admirati cives, plerique verecundia adducti, id sibi
				<lb/>munus nitro depoposcerunt, cum prius multi, ut grave periculosumque, detrectare niterentur.
				<lb/>Ita, ad centum quinquaginta antesignani equites facti, et in his viginti ad equestris ordinis
				<lb/>dignitatem tunc primum assumpti. Ut igitur sonuere tubae et clamor ad coelum tolli coeptus
				<lb/>est, antesignani equites, qui ab utraque parte aciem praecedebant, concitis infestius equis, veluti
				<lb/>procella quaedam, sese mutuo pervasere. Atque primo statim' congressu tanta fuit hostium
				<lb/>vis tantusque ardor, ut magna pars florentinorum equitum prosterneretur: reliqui vero
				<lb/>in fugam versi, recipere se ad maiorem aciem coacti sunt. Hoc igitur prosperum antesignanorum
				<lb/>certamen magno clamore prosecutus reliquis Aretinorum equitatus, in ipsam maiorem
				<lb/>aciem delatus est tanto quidem ardore, ut impetus eius sustineri nequiverit, pulsusque campo
				<lb/>florentinus equitatus compelleretur ad peditem refugere. Ea res metum primo, mox victoriam
				<lb/>peperit Florentinis. Dum enim cedentes persequitur Aretinorum equitatus, peditem suum
				<lb/>longe dimisit. Itaque, evenit posthac, ut Aretinus nullo in loco integer pugnaret, sed alibi
				<lb/>eques, alibi pedes, cum integro hoste congrederetur. Sustinuit enim florentinum equitatum
				<lb/>acies peditum, quae dextro sinistroque, ut supra monstravimus, cornu refugientem equitem
				<lb/>complexa, sagittis et bastia et omnifariam telorum genere apertis lateribus incessebat hostes.
				<lb/>Acerrimum itaque certamen eo in loco excitatum est. Aretini enim primo in impetu victoriam
				<lb/>reposuerant: quare, summa vi annix:i, dissipare Florentinorum agmen nitebantur. Sed
				<lb/>tutabatur pedes, ad quem sese equitatus receperat, eratque fiuctuatio quaedam et motus
				<lb/>incertus prementium simul ac renitentium. Et iam pedestris Aretinorum superveniebat acies,
				<lb/>quae relieta ab equitibus suis, cum illi cedentes persequerentur, nondum sese pugnae miscuerat.
				<lb/>Ea si equitibus suis coniungeretur, inclinare ad Aretinos Victoria haud dubie videbatur.
				<pb n="77"/>
				<lb/>Inter haec Cursius Donatus, qui extraordinariae praeerat aciei, intellecto suorum
				<lb/>periculo, etsi praeceptum fuerat, ne iniussu ducis praelium iniret, tamen perniciosum ratus
				<lb/>ultra differre, "<q> Adoriamur, "</q>inquit, "<q>commilitones, hostium equitatum, priusquam pedes eorum
					<lb/>se immisceat pugnae. Neque vero me in tanto discrimine civium meorum aut praeceptum
					<lb/>ducis aut poena deterret. Si enim vincimur in acie illa, morituro non ultra formidanda
					<lb/>est poena. Sin, ut spero vicerimus, tunc Pistorium veniat, qui supplicium de nobis sumere
				<lb/>volet"</q>. His dictis, cum aciem concitasset, ex transverso hostem invadit. Ab hac maxime
				<lb/>acie Victoria parta creditur Florentinis: nani hostes a tergo violentius percussi, retro iam
				<lb/>respicere coacti sunt; et qui primo aegre resistebant, remisso hostium impetu, in illos incubuere,
				<lb/>et interclusus a suo peditatu equitatus hostium perfacile opprimebatur. Novellus
				<lb/>autem comes aciem cui praeerat non item in auxilium suorum adduxit: sed ubi implicatum
				<lb/>vidit equitum agmen, princeps fugam arripuit. At Guillielminus praesul, cum ante peditum
				<lb/>starei aciem, multique suaderent, ut, profligatis iam equitibus ac Victoria ad hoates inclinante,
				<lb/>ipse Bibienam se reciperet, vitamque a periculo tutaretur, interrogasse dicitur, num et peditem
				<lb/>reducere tuto posset. Cum negaretur peditem servari posse, "<q>Mors, "</q>inquit, "<q>communis
				<lb/>mihi et pediti sit. Ego quos in periculum duxi, nunquam destituam "</q>. Ita, redintegrata
				<lb/>pugna, hostes acriter invadit, nec multo post praelians occiditur; peditesque nudati equitum
				<lb/>praesidio tandem superanlur, ac multa caede opprimuntur. Ceciderunt in ea pugna Aretinorum
				<lb/>supra tria millia, et in his Guillielminus praesul et Bonus Feretranus et alii quidam
				<lb/>insignes diversarum partium viri; capti insuper ad duo millia. In Florentinorum quoque
				<lb/>exercitu insignes quidam viri, qui primo ilio equestri certamine corruerant, desiderati sunt.
				<lb/>Dantes Alagherii poeta in epistola quadam scribit se in hoc praelio iuvenem fuisse in armis,
				<lb/>et ab initio quidem pugnae hostem longe superiorem fuisse, adeo ut a Florentinis multum
				<lb/>admodum timeretur: ad extremum autem victoriam partam esse, tantamque inimicorum stragem
				<lb/>in eo praelio factam, ut pene eorum nomen ad internecionem deleretur. Constat autem
				<lb/>tertio idus iunias pugnatum fuisse apud Campaldinum ; eademque die atque hora Florentiae
				<lb/>nunciatam esse victoriam. Cum enim priores, curis ac vigiliis anxii, per meridiem indulgerent
				<lb/>somno, fores maiori vi pulsatae crepuerunt, et vox festinantis audita: "<q>Surgite: nam, hostibus
				<lb/>superatis, victoriam habuistis"</q>. Ad eam vocem cum se laeti extulissent, apertis foribus,
				<lb/>gratulabantur. It fama confestim per urbem, et concursus fit civium gratulantium : turbae
				<lb/>atria publica compleverunt. Sed quaerebatur auctor, nec ullus extabat: quare is rumor quasi
				<lb/>vanus nulloque probatus auctore, tunc quidem concidit. Nocte vero insequenti cum ab exercitu
				<lb/>veri tandem nuncii advenissent, modumque et tempus commissi praelii enarrarent, compertum
				<lb/>est victoriam fuisse partam eadem illa hora, qua prioribus quiescentibus fuerat nunciata.
				<lb/>Quod etsi mirabile videtur, tamen alias quoque legimus contigisse. Nec sane alienum
				<lb/>est credere divinum numen, qua benignitate victoriam praestat, eadem per famam ocissimam
				<lb/>favore propitio illis ipsis quibus faverit nunciare. Nam et Macedonico quidem bello. Persa
				<lb/>rege pugna superato, pari miraculo victoriam Romae nunciatam legimus. Et per Domitiani
				<lb/>tempora in grandi suspicione civitatis partam apud Germanos victoriam, Romae eo ipso die
				<lb/>fama certissima divulgavit. Multa sunt praeterea huiuscemodi tradita, si forte in eo genere
				<lb/>verbositatem consectari libeat, et exempla nostrorum simul externorumque colligere
				<lb/>Florentini post victoriam profligatos fugientesque persecuti, Bibienam Aretinorum oppidum
				<lb/>eodem impetu ceperunt. Finitimis deinde castellis partim vi, partim voluntate, in potestatem
				<lb/>redactis, eversisque Bibienae moenibus, octavo post victoriam die Aretium versus
				<lb/>copias duxere. Ea tarditas causa fuit ne urbe potirentur: nam si protinus, Victoria parta,
				<lb/>eo copias traduxissent, capi profecto Aretium potuit, nuUis firmis praesidiis et magna trepidatione
				<pb n="78"/>
				<lb/>urbem premente. Sed mora interposita confirmavit animos pavoremque ademit, et
				<lb/>simul dilapsi praelio milites variis itineribus domum redierant, ut iam urbem tutari valerent.
				<lb/>Cum ergo Aretium pervenissent, castris apud veterem domum positis, oppugnare urbem aggrediuntur
				<lb/>ab ea parte qua nondum moenibus cincta, sed vallo tantum et fossis munita erat.
				<lb/>Eius rei gratia, cum turres ligneas pluribus locis confecissent, magnum terrorem intulerunt
				<lb/>hostibus: tantaque fuit potiundi spes, ut duo ex prioribus, novo quidem exemplo, ad urgendam
				<lb/>oppugnationem in castra proticiscerentur. Ab bis adhortati milites ac piane incensi,
				<lb/>per singulos ferme dies impetu facto, fossas compiere, valium rescindere conabantur. Tandem,
				<lb/>cum augesceret periculum, aegreque iam resisteretur. Aretini noctem obscuram atque
				<lb/>ventosam nacti, eruptionem subito fecerunt, facibusque in turres ac machinas coniectis, omnes
				<lb/>cremaverunt. Quare, desperata expugnatione, cuncta prius circa urbem populati, castellisque
				<lb/>frequentia (namque ad eos defecerant) praesidio militum communitis, Florentiam copias reduxere.
				<lb/>Redeunti exercitui obviam effusa civitas nullum genus honoris praetermisit ducibus militibusque
				<lb/>tribuere. Denique, triumphali pompa per urbem transmissi, parmam et galeam
				<lb/>Guillielmini praesulis, spectaculo civium praelatas, in antiquo Martis tempio quasi opima
				<lb/>spolia suspenderunt: quae hodie quoque visuntur. In publicis autem eius victoriae monumentis
				<lb/>ita scriptum est, quod gibellinos apud Campaldinum profligassent. Id ex eo adscriptum est,
				<lb/>quod aretini exules foederati et socii in eo bello adfuerant. Qua de causa honestius visum
				<lb/>est gibellinos superatos scribere quam Aretinos, ne pars quoque illa Aretinorum, quae socia et
			<lb/>amica et studio partium coniuncta fuerat, notaretur.</p>
			<p><lb/>Non multo post reductas Aretio copias, Lucensibus exulibusque pisanis auxilia rogantibus
				<lb/>missa peditum duo millia, equites quadringenti. Lucenses cum bis et aliis sociorum auxiliis
				<lb/>fines Pisanorum ingressi, cuncta igne ferroque popularunt; castella insuper quaedam vi capta
				<lb/>ad solum everterunt. Inde Vicum Pisanorum expugnare adorti, cum magnos impetus ad
				<lb/>moenia eius oppidi fecissent, oppidanis egregie repugnantibus, ab incepto destiterunt .
				<lb/>Eodem anno extremum fere per autumnum rursus in agrum aretinum copiae reductae
				<lb/>sunt ex huiusmodi causa. Post afflictas opes vastatosque hostiliter agros, Tarlatus quidam
				<lb/>aretinus, vir et genere et divitiis clarus, gubernationem susceperat civitatis. Eius potentiam,
				<lb/>ut fit, perosi quidam, in illum coniurarunt: et per occulta colloquia reducere in urbem exules
				<lb/>ac Florentinorum auxilia recipere intra moenia constituerunt. His arcane solideque compositis,
				<lb/>cum dies constituta iam adesset, subitanea profectio a magistratu indicitur: et candela
				<lb/>ad portam accensa, ante illius consumationem equites gravi sub multa iubentur exisse. Igitur,
				<lb/>propere exeuntibus copiis, cum inclinante iam sole proficiscerentur, Varicum de prima
				<lb/>vigilia pervenerunt. Ibi, quod reliquum erat noctis ad quietem sumpto, postera die Civitellam
				<lb/>(id enim castellum Aretini exules tenebant) se citato agmine contulerunt, ut proxima
				<lb/>nocte, quemaemodum constitutum erat, urbem intrarent. Rem mature compositam effectumque
				<lb/>habituram inopinatus turbaverat casus. Ex coniuratis siquidem unus, proiecto aedium
				<lb/>mente, confractus graviter corpus, extremo vitae tempore, totam rem atque ordinem sacerdoti
				<lb/>nudaverat. Sacerdos vero periculosum sibi ratus rem tam atrocem silere, patefecit eam
				<lb/>principibus civitatis. Ita, coniuratione oppressa, res ad irritum recidit, et urbs, cognito florentinorum
				<lb/>equitum adventu, solertius est custodita. Quamobrem, paucis diebus Civitellae
				<lb/>commorati equites, irrito labore domum rediere
				<lb/>Domi quoque eodem anno res innovatae ; ac vexillifer iustitiae tunc primum creari
				<lb/>coeptus: qua de re altius ordientes pro cognitione rei, panca superius repetemus. Nam,
				<lb/>cum duae sint historiae partes et quasi membra, foris gesta et domi, non minoris sane putandum
				<lb/>fuerit doraesticos status quam externa bella cognoscere. Florentiae igitur admodum
				<pb n="79"/>
				<lb/>vetusta atque, ut ita dixerim, primaeva videtur nobilitatem Inter plebcmque contentio. Fuit
				<lb/>haec eadem, credo, aliis civitatibus: sed hic nescio, quomodo robustiores vigentioresque familiarum
				<lb/>stirpes, tamquam foecundissimo in agro satae, altius increverunt; et plebs animis
				<lb/>erecta potentioribusque infensa id unum habuit concordiae vinculum, nobilitatis metum. Cum
				<lb/>enim inferioris potentiae homines magnitudini illorum pares esse non possent, ac saepe iniuriae
				<lb/>contumeliaeque imbecillioribus inferrentur, unica prospecta est resistendi via, si populus
				<lb/>una sentirei, neminis iniuriam pateretiir, privatim inflictas contumelias publice vindicaret.
				<lb/>Studia rei publicae capessendae bine nimirum sunt populo coorta; bine nobilitatis depressio.
				<lb/>Ita demum enim populus se salvum esse posse existimavit, si ipse rempublicam gubernaret,
				<lb/>ne nobilitas, supra potentiam propriam, reipublicae quoque abuteretur potentia, vel ad inferendas
				<lb/>clades, vel ad inflictas quominus ulcisceretur prohibendum. Hoc certamen diu incerto
				<lb/>exitu conflictavit civitatem : utque est humanarum vicissitudo rerum, hi modo, illi quandoque
				<lb/>praevalebant. Nonnunquam etiam mixti ex nobilitate et plebe magistratus sumebantur usque
				<lb/>ad priores artiura. Priores, maxime gubernandi genus populare fuit; neque tamen ab initio
				<lb/>merum: lex enim inertes tantum repellebat, nobilem vero non inertem esse non vetabat.
				<lb/>Una fere simul cum prioribus, ad tutandum reipublicae statum, artium signa conventusque
				<lb/>sunt restituta, quo armati cives, cum opus foret, concurrerent, ac praesentem civitatis statum,
				<lb/>si res exigeret, tutarentur. luri autem dicundo in civitate duo praeerant magistratus: alter
				<lb/>cum potestate legitima ad causas et iudicia, alter populi defensor. Quia vero contigebat
				<lb/>maleticia per nobilitatem committi, ad quorum punitionem magistratus accedere non audebat,
				<lb/>quoniam stipati catervis suorum nobiles ab ipso quoque magistratu formidabantur, et vexati
				<lb/>pulsatique apparitores frequenter redibant, sicque iustitia impediebatur : ad eam rem tollendam
			<lb/>corrigendamque, vexilliferum iustitiae creare placuit.</p>
			<p><lb/>Creatus est igitur primum septem annis postquam priores artium fuerant constituti. Eius
				<lb/>electio prioribus commissa: tempusque vexiHifero iustitiae definitum est mensium duorum.
				<lb/>Additum est in lege, ut de plebe dumtaxat legere eum liceret; utque consiliarios haberet
				<lb/>quatuor, praefectos duos peditesque armatos mille, e tota plebe vicissim descriptos: ex tribu
				<lb/>videlicet Scradiana ducentos, totidem ex Transarnina, ex reliquis autem quatuor tribubus
				<lb/>singulis centum quinquaginta. Horum descriptio annua erat; et quoties vocarentur, armati
				<lb/>adesse ac vexillum iustitiae sequi iubebantur. Additum est in lege, ne quis ex nobilitate .
				<lb/>Inter mille pedites legeretur, ne impedirei, ne verbis minacibus uteretur, adversus transgredientem
				<lb/>poena graviter constituta. Vexillifer promere vexillum per legem non poterat nisi
				<lb/>iussu magistratus: nec una cum prioribus tunc habitabat, nec quicquam fere aliud auctoritatis
				<lb/>habebat, nisi quod princeps mille armatorum erat ad iustitiam in potentiores, si illi parere
			<lb/>magistratui recusarent, exequendam.</p>
			<p><lb/>Eodem quoque anno primum in civitate constitutum est, ne quisquam qui prior fuisset
				<lb/>foretve, intra triennium ab eo tempore quo magistratu abierit, sumi ad prioratum rursus
				<lb/>posset, cum ante quidem nulla lex vetaret, sed pudor tantum homines a petitione compesceret
				<lb/>Id interim tempus quoniam lege vetatur, vetitum vulgo nuncupatum est. Causa vero
				<pb n="80"/>
				<lb/>legis fuit, ut pluribus ad honores pateret via, neque ob gratiam aut potentiam continuaretur.
				<lb/>Ea tamen lex raagis necessaria fuit sortitionibus magistratuum, quam petitionibus. Haec domi
			<lb/>forisque eo anno gesta sunt.</p>
			<p><lb/>Proxima deinde aestate Florentini, ante maturationem segetum, suas sociorumque contractas
				<lb/>copias rursus in Aretinos duxere, sperantes longis belli calamitatibus ac terna iam
				<lb/>frumenti amissione fatigatos, manus tandem esse daturos. Hac igitur intentione profecti,
				<lb/>Aretio copias admoveiunt. Sub ipsas urbis por'tas crebris praeliis commissis, nihil cum ad
				<lb/>extremum profecissent, nec ullus intra urbem motus ad res novandas suscitaretur, ad vastationem
				<lb/>agrorum conversi, omnia circa urbem hostiliter populati sunt; nec segetes modo, rerum
				<lb/>etiam vites et arbores. Demum, vastatis omnibus atque incensis, Casentinati via remeantes,
				<lb/>castella quaedam Novelli comitis expugnare adorti, pleraque everterunt. Inde Florentiam
			<lb/>exercitus reductus.</p>
			<p><lb/>Eodem anno Florentini et Lucenses et aliae sociae civitates, renovato genuensi foedere,
				<lb/>centra Pisanos copias duxere. Genuenses mari aderant, classem habentes navium longarum
				<lb/>quadraginta. Ab bis innumerae prope clades terra marique sunt illatae Pisanis. Cum enim
				<lb/>hi terra, illi mari convenissent, nihil resistere poterat. Itaque, et Liburnum, proximum portui
				<lb/>oppidum, ab his captum est atque incensum; et portum ingressi, turres eius everterunt. Onerarias
				<lb/>insuper naves lapidibus gravatas in ipsis faucibus portus dimisere, quo illius usus receptusque
				<lb/>impediretur. Inde, cum in sua quique discessissent. Florentini secus Heram fluvium
				<lb/>redeuntes castella quaedam per ea loca Pisanis ademerunt, et praesidio militum munierunt.
				<lb/>His peractis rebus, cum Florentiam exercitus rediisset, Guido Feretranus, qui per ea tempora
				<lb/>dux Pisanorum erat, castella ipsa improviso impetu adortus, pari facilitate qua amissa fuerant
				<lb/>pleraque recuperavit. Quod postquam Florentiae auditum est, equites peditesque rursus
				<lb/>egressi Volaterras usque rapto agmine contenderunt. Ibi, cognita amissione castellorum et
			<lb/>hostium recessu, non ultra profecti, rediere.</p>
			<p><lb/>Altero mox anno Pisani, duce Guidone Feretrano, pontem ad Heram fluvium, quem Florentini
				<lb/>per superiora bella occupatum egregio munierant' opere, arcemque' super imposuerant
				<lb/>turribus fossisque inexpugnabilem, nocturna ceperunt fraude. Cum enim praefecti castello
				<lb/>(cives duo hi erant), partim avaritia, partim ignavia, vix tertiam partem militum sub vexillis
				<lb/>haberent ; et hi ipsi qui aderant, confisi munitionibus, negligenter obirent munera vigiliarum,
				<lb/>ea res per hostem cognita ad tentandam fraudem invitavit. Itaque, Guido Feretranus, ea
				<lb/>spe tractus, per silentiura ilio copias duxit ab octavum calendas ianuarii, nactus ex industria
				<lb/>ventosam et gelidam noctem, quo minus vigiles intente custodirent. Ubi vero ad fossas quibus
				<lb/>arx circumdabatur, latas quidem et aquarum plenas, devenit, lintre quam ea de causa
				<lb/>iumentis advexerat in aquam demissa, milites ad idteriorem aggerem traiecit. Inde scalis in
				<lb/>proximam evadentes turrim, nemine penitus sentiente, cum satis magnus numerus introisset,
				<lb/>custodes somno graves praefectosque ipsos, nil tale suspicantes, invaserunt; magna parte
				<lb/>eorum interfecta, reliquis vero captis, ponte et castello munitissimo potiuntur .
				<lb/>Huius amissionem loci, cum ob eximiam opportunitatem ad bellum, tum ob verecundiam
				<lb/>sociorum, florentinus populus gravissime tulit. Itaque, ira et indignatione accensus, bellum
				<lb/>contra Pisanos veluti proprium suscepit, cum antea Lucensium magis id bellum auspiciis gereretur,
				<lb/>Florentinus tantum submittere auxilia solitus esset. Sed tunc, quasi ad eos vindicta
				<lb/>spectaret. Florentini ipsi per se immaturo adhuc anno fines Pisanorum cum exercitu ingrediuntur.
				<lb/>Ibi, vastando per iram agro expugnandisque infestius castellis, dum minabundi contendunt,
				<lb/>tanti subinde imbres multos dies continuarunt, ut, superantibus aquis, vi ipsa ducibus
				<lb/>militibusque abeundi retro exprimeretur necessitas. Reductis igitur copiis, expectare placuit
				<pb n="81"/>
				<lb/>maturitatem segetum, ac tunc demum in hostes reverti. Itaque, omnibuR edictum est tunc
			<lb/>ab armis discederent, calendis vero iuniis rursus adessent.</p>
			<p><lb/>Interea apparatus insignes facti, atque dux ad id bellum delectus Gentilis Ursinus, vir
				<lb/>egregius bello ac studio partium eximius. Is Florentiam cum aliqua manu equitum romanorum
				<lb/>campanorumque adveniens, copias omnes Florentinorum duxit in Pisanos; sociae quoque
				<lb/>civitates ob studium Florentinorum auxilia misere. Ingressi Pisanorum fines, cum hostis nusquam
				<lb/>prodiret, quam proxime Pisis admoverunt copias. Nec usquam tanta pugnandi aviditas
				<lb/>Florentinis fuit: quippe sic ardebant animi ob foedam amissionem raunitissimi loci, ut etiam
				<lb/>in ipsis hostium portis discrimen pugnae subituri vel cupientissime deposcerent.
				<lb/>Erat intra urbem Guido Feretranus, vir ut calliditate quidem et astu profundissimus artifex,
				<lb/>sic ad aperta certamina parum audax. Is, quamquam equitatu peditatuque abundaret
				<lb/>(nam, praeter urbanos, ad octingentos equites mercede conducti intra moenia erant, populi
				<lb/>vero multitudo ingens), tamen ne dum in aciem prodire, sed ne eruptionem quidem uUam
				<lb/>facere tentavit. Quare, aliquot dies circa Pisas commorati, quando etiam confessione hostium
				<lb/>apparebat detrectare eos pugnam, nec dimicandi potestatem facere velie, omnia circa urbem
				<lb/>ferro igneque populati, retro moverunt castra. Post haec, pervagati licentius agros, cunctisque
				<lb/>hostiliter vastatis atque incensis, tandem copias reduxere, praelio quidem nullo centra
				<lb/>Pisanos commisso, caeterum ea opinione et alacritate hominum, ut hostes pro victis haberentur,
			<lb/>ob apertam detrectationem pugnae ac patientiam foedissimae vastitatis.</p>
			<p><lb/>Circa finem eius anni funda'menta primum iacta sunt infinitarum domi novitatum: ac
				<lb/>forma reipublicae qua iam trigesimo supra centesimum utimur anno, tunc primum instituta.
				<lb/>Aretino enim, ut supra diximus, bello cum prosper finis esset impositus, ac Victoria inde parta
				<lb/>maiorem in modum auxisset civitatem, mox et pisano bello haud dubie superior Florentinus
				<lb/>haberetur, maiora de se populus sapere coepit, ac ab externis bellis ad intestinam libertatem
				<lb/>respicere. Nobilitas enim, quae ad eam diem princeps in civitate fuerat, non satis aequam
				<lb/>societatem cum populo exercebat: praepotens siquidem opibus et animis, plusquam liberae
				<lb/>civitati conveniret elata, haud facile temperabat ab iniuriis inferendis. Homines longis stipati
				<lb/>clientelis, et multis, ut par erat, propinquitatibus subnixi, imbecillos honesta veluti servitute
				<lb/>premebant; frequentes ab his pulsatos mediocris fortunae homines, frequentes bonis
				<lb/>spoliatos, praediis eiectos fuisse constabat. Quae etsi interdum vindicare pergebat civitas,
				<lb/>tamen et favore propinquorum immodico sustentabantur, et horrebant homines eorum iniurias
				<lb/>deferre, veriti potentiam familiarum, et caedes ac vulnera, plus quam iacturam patrimonii
				<lb/>formidantes. Nec sane plenam ad servitutem plebis quicquam aliud obstare videbatur, quam
				<lb/>quod nobilitas ipsa, inter sese varie divisa, aemulatione et invidia concertabat.
				<lb/>Hanc igitur deformitatem et labem reipublicae tollere aggressus est vir unus, per eam
				<lb/>tempestatem magnitudine animi et Consilio pollens, lanus Labella, claris quidem maioribus
				<lb/>ortus, sed ipse modicus civis et apprime popularis. Is, seorsum primo cum singulis questus
				<lb/>de potentia nobilitatis, segnitiem patientiamque populi increpabat, quod singulorum iniurias
				<lb/>tolerando, non intelligeret universis simul turpissimam servitutem impendere; perstultum quidem
				<lb/>putare ad se quoque vim non esse perventuram, cum domitis quibusque primis, ad alteros
				<lb/>subinde vis tamquam incendium transeat; at enim occurrendum esse iam, nec uti plus
				<lb/>crescat patiendum; adolevisse id certe malum, nondum tamen ita roboratum, ut medicari non
				<lb/>possit; quod si ultra negligant, ac alteros alteri respiciant, frustra tandem auxilium contra
				<lb/>inveteratam pestem optaturos. Haec et istiusmodi iactando, atque iterando, studia hominum
				<lb/>incendit, mentesque erexit ad rempublicam capessendam. Assurgentibus ergo popularibus ac
				<lb/>eius coepto faventibus, rem ad magistratum detulere: tandemque, multitudine plebis advocata,
				<lb/>cum de hoc ipso consultaretur, ac variae sententiae pro cuiusque ingenio dicerentur, assurgens
				<lb/>ipse, in hunc maxime modum proposita de re coram disseruit: "<q>Semper eiusdem mentis
					<pb n="82"/>
					<lb/>sum, o cives; et quanto magis de republica mecum ipse cogito, tanto in hac magis firmor
					<lb/>sententia, necessarium fore aut superbiara praepotentium familiarum retundere, aut libertatem
					<lb/>omnino amittere. Eo quidem res deductas cerno, ut patientia vestra et libertas stare
					<lb/>simul non possint : utram vero ex his retinere debeatis, neminem sanae mentis dubitaturum
					<lb/>crediderim. Nec porro me praeterit quanto cum periculo meo sim ista dicturus: verum
					<lb/>boni civis esse nequaquam arbitror, dum patria consilium poscit, in propriam utilitatem intuitum
					<lb/>retorquere, ac ex suo privato commodo publicis consiliis moderari. Dicam igitur
					<lb/>libere quod sentio. Mihi quidem videtur libertas populi duabus rebus contineri: legibus
					<lb/>scilicet atque iudiciis. Quoties' enim Illa duo plus possunt'in civitate quam singuli cives,
					<lb/>libertas servatur: quoties autem reperiuntur quibus leges et iudicia contemnere liceat impune,
					<lb/>actum esse quidem putandum est de libertate. Quid enim tibi liberum fuerit ab iis
					<lb/>qui, si modo libeat, possunt absque iudiciorum metu in te atque in tuas violentas manus
					<lb/>iniicere? Considerate nunc demum conditionem vestram, ac nobilitatis facinora vobiscum
					<lb/>percurrite. Tunc mihi dicat aliquis, liberane civitas sit, vel iampridem oppressa. Id vero
					<lb/>facilius respondebit, si vel in urbe vel in agro vicinum aliquem ex ilio potentium globo habuerit.
					<lb/>Quid enim usque adeo nostrum est quod illi non concupiverint ? aut quid concupiverunt,
					<lb/>quod non mox prosequantur ? aut quid prosequuntur, quod non per fas et nefas
					<lb/>se debere consequi putent? Ne corpora quidem nostra, si vera fateri volumus, iam libera
					<lb/>sunt. Pulsatos cives, possessionibus eiectos, incendia, rapinas, vulnera denique et caedes
					<lb/>complurium per hosce annos commissas a potentioribus meministis. Horum vero facinorum
					<lb/>auctores patratoresque, partim sic aperti, ut inficiari non curent, partim sic manifesti, ut
					<lb/>nequeant inficiari, ante oculos versantur nostros: et quos career ac supplicium coercuisse
					<lb/>debuerat, hos catervis armatorum stipatos magnifice per urbem incedere videmus, et nobis
					<lb/>iam et magistratui longe formidandos. Hanc igitur mihi libertatem quisquam vocabit? Et
					<lb/>qua alia conditione tyranni utuntur quam ut occidant, ut pellant, ut auferant quae libitum est,
					<lb/>sine iudiciorum metu? Quod si unus eiuscemodi in singulis civitatibus libertatem perimit,
					<lb/>quid in nostra a tot simul evenire existimandum est? Oppressi, credite mihi, iampridem sumus;
					<lb/>et libertatem speciosam inani verbo, servitutem revera turpissimam sustinemus. Sed
					<lb/>haec ita esse, dicet quispiam, nemo ambigit: at remedium te, non deplorationem flagitamus.
					<lb/>Huius ergo tam foedae servitutis depulsio, unde sumenda sit, non admodum cognitu difficile
					<lb/>reor : ut enim ex legum iudicionimque lapsu interiisse libertatem videmus, sic ex eorum ipsorum
					<lb/>erectione vobis illa reviviscet. Quare, si libertatem cupitis (cupere autem pariter ac
					<lb/>vitam omnes debemus), illa duo vobis in suam auctoritatem restituenda sunt, et omni nixu
					<lb/>dligentiaque firmanda. Et leges quidem vobis multae sunt de vi, de caede, de latrociniis,
					<lb/>de iniuriis, de caeteris denique maleficiis coercendis. Has itaque leges singulari nota contra
					<lb/>potentiores innovandas censeo, et alias insuper adiungendas. Cum enim malignitas hominum
					<lb/>dietim crescat, nova insuper prospicentia opus esse quis ignorat? Sed illud in primis necessarium
					<lb/>puto, ut delictorum poenae contra potentiores augeantur. Ut enim, si quis gigantem
					<lb/>ac pusillum hominem ligare velit, non eodem, credo, vinculo uteretur, sed gigantem quidem
					<lb/>non nisi catenis aut rudenti bus, alterum vero chorda vel loro putaret compescendum, sic
					<lb/>poenae, quae legum vincula sunt, longe fortiores contra grandes istos et potentes constituendae
					<lb/>videntur, nam quae nunc sunt in legibus, eos non tenent. Unum praeterea his adiungo,
					<lb/>ut proximi atque familia eisdem poenis obligentur: semper enim partifices maleficiis gentiles
					<lb/>agnatosque fuisse putandum est, quorum fiducia quis elatus maleficia commiserit. Iudiciorum
					<lb/>autem vim duo maxime impedire solent : probationum difficultas et exequendi defectus.
					<lb/>Nam et testes formidant contra potentiores deponere ; quo uno metu cuncta pene iudicia
					<lb/>subvertuntur : et si quando probatur, ma'gistratus exequi horret. His nisi provideritis, scitote
					<lb/>vos nullam rempublicam habituros. Nam, quid prodest leges vel optimas in civitate esse,
					<lb/>si iudicia irritentur? Primum igitur testium difficultatem resecandam censeo, ac famam ipsam
					<lb/>contra potentiores admittendam. Cum enim maleficium esse patratum constet, et publica
					<pb n="83"/>
					<lb/>vox hominum finitimorum, agri denique ipsi et saltus a potentiori aliquo factum clament,
					<lb/>non mihi anxias probationes quaerat index, quas novit metu potentiae deterreri; et fama
					<lb/>ipsa illi satis esto. Ad exequendi vero difficultatem, quaeso, animos advertite. Quippe,
					<lb/>maius quiddam esse cerno quam homines opinentur, nec tam a magistratu, quam a populi
					<lb/>robore dependere. Si enim populus, quemadmodum decet, praestantiam in republica retinere
					<lb/>volet, executio iudiciorum etiam contra potentissimos facillima erit; sin alios admirabitur
					<lb/>et supra se putabit, magistratus simul rostraque tepescent. Ea nimirum res dudum
					<lb/>animadversa deprehensaque effecit, ut vexillifer iustitiae crearetur, cuius ego vim tam brevi
					<lb/>antiquatam esse admiror. Sed stultum est, ut arbitror, cum populus ipse remissus ac negligens
					<lb/>fuerit, vicarios eius conqueri non alacres fuisse. Et simul tam multa tunc omisaa
					<lb/>fuerunt, ut inchoata potius res quam perfecta videretur. Ego igitur vexilliferi auctoritatem
					<lb/>censeo maiorem in modum esse roborandam. Itaque, primum illud decerno, ut non mille
					<lb/>armati, ut ante, sed quater mille toto vicissim e populo descripti vexillifero tribuantur.
					<lb/>Deinde vexilliferum ipsum una cum prioribus' publicis aedibus collocandum esse dico,
					<lb/>praesens querelas civium intueatur et sentiat, praestoque sit reipublicae necessitatibus; ne,
					<lb/>si domi degat, aut non mature intelligat, aut privatorum intercessionibus, quod hactenus
					<lb/>factum scimus, illius opera retardetur. Tertium insuper et hoc ipsum tunc praetermissum
					<lb/>adiungo, ne quisquam e potentioribus, etiamsi artificio se contexerit, ad prioratum sumi
					<lb/>possit, ne favendi reis, impediendique iustitiam habeat facultatem. Satis enim superque illorum
					<lb/>potentia per se ipsa onerosa est, nisi insuper publica potestate armetur. Ita, legibus
					<lb/>quae passim iacebant erectis, poenisque acrioribus adversus potentes constitutis, iudiciisque
					<lb/>roboratis, cessare illos a tyrannide compelletis, vel certe, si effrenes esse pergent, tamquam
					<lb/>pestiferam corporis partem ac sanitatem minime recepturam, ferro igneque exterminabitis,
					<lb/>posita hac nimia superfluaque patientia, quae videntes sentientesque vos in servitutem perducit.
					<lb/>Dixi fere quae salutarla reipublicae et simul nobis necessaria puto ad libertatem.
					<lb/>Quae, si difficillima factu essent ac magno labore magnisque sumptibus comparanda, tamen
					<lb/>propter utilitatem suaderem capessenda. Nunc autem cum sint facilia et in manibus reposita
					<lb/>vestris, quis usque adeo dissolutus erit, ut malit per iniuriam turpiter servire, quam
					<lb/>per ius et honestatem par caeteris fore? Maiores nostri ne imperatoribus quidem romanis
					<lb/>servire sustinuerunt, quamquam et titulum praetendentibus et dignitate hominum servitutem
					<lb/>benestante. Vos vilissimis hominum servire sustinebitis ? Illi caedes ac vulnera et patrimoniorum
					<lb/>iacturas ac infinitas pene contentiones pro dignitate et praestantia subierunt. Vos
					<lb/>prae metu et ignavia, quos vobis subesse decet, eos sponte vestra tyrannos vobis superponetis ?
					<lb/>Nec pudet populum unum, id est multitudinem tantam fortium virorum, quae omnes
					<lb/>finitimos virtute bellica superavit et mille hostium perfregit cuneos, eam domi reversam
					<lb/>huius vel illius familiae potentiam pertimescere, ac despectum superbiamque illorum, qua
					<lb/>veluti mancipia iam premimini, tam ignave perferre? Dicendi finem faciam, ne me longius
					<lb/>abripiat impetus; nam et obiurgare populum reverentia praepedior, et hanc degenerem patientiam
					<lb/>vestram reminiscens, aequo animo praeterire non valeo. Vos tantum quaeso iam,
					<lb/>ut libertati vestrae salutique consulatis"</q>.</p>
			<p><lb/>Magno cum assensu audita est oratio : et laudarunt omnes celsam viri praestantiam. Ita,
				<lb/>inflammatis cunctorum animis, lex perfertur contra potentiores familias, quae ordinamenta
				<lb/>iustitiae vocitarunt, propterea quod quemadmodum illae subderentur iustitiae certa via et ordine
				<lb/>constitutum est. Quae vero forent potentiores familiae, adversus quas ferebatur lex,
				<lb/>subinde exprimitur. Fuerunt intra urbem duodequadraginta familiae per eam legem annotatae:
				<lb/>extra urbem vero complures, quae praediis suis consistentes haud aequam vicinitatem
				<lb/>cum imbecillioribus exercebant. Potestas etiam prioribus tradita alios quoque, si eis videretur,
				<lb/>annotandi. Ita, perculsa nobilitate, potestas et arbitrium reipublicae ad populum
				<lb/>rediit. Proximis deinde comitiis lanus ipse legis auctor, iubente populo, ad prioratum assumitur.
				<lb/>Is una cum collegiis vexilliferum iustitiae creavit et in consessum recepit. Primus
				<pb n="84"/>
				<lb/>omnium post liane legem vexillifer iustitiae fuit Baldus Ruffulus, vir nequaquam segnis, sed
				<lb/>qualem illa prima tempora flagitabant, ad reprimendos potentiores auctoritatemque populi
				<lb/>afferendam. Hic, nunciata caede plebei hominis a quodam ex his familiis quae notatae fuerunt
				<lb/>perpetrata, confestim prodiens cum vexillo, populares in arma excivit, secutaque multitudine
				<lb/>aedes Gallorum (ex ea namque familia erat qui caedem fecerat) circumstetit ; gentilesque
				<lb/>et agnatos homicidae persecutus, extorres patria egit, aedes diruit, praedia vastavit.
				<lb/>Ex eo tantus terror iniectus est nobilitati, ut non minus iam formidarent populares, quam ipsi
			<lb/>quondam fuerant a popularibus formidati.</p>
			<p><lb/>Constituta per hunc modum republica domi, externam ad quietem versae mentes, de
				<lb/>pace cum Pisanis agere coeperunt. Fuerant enim Pisani longo iam bello plus quam dici
				<lb/>queat afilicti, atque ita vires eorum contritae, ut diutius resistere posse nequaquam viderentur.
				<lb/>Sed ne nobilitas, quae bello clarescere solebat, per occasionem militiae aliquid moliretur,
				<lb/>et plebs nusquam a reipublicae custodia abscederet, pacem potius visum est quam bellum
				<lb/>expedire, teneris adhuc legibus et reipublicae statu nondum solide stabilito. Legati duo
				<lb/>ea de causa missi, Melior Guadagnius et Arrigus Paradisius, cum Pisanorum legatis Pistoni
				<lb/>convenerunt. Difficilior eius pacis conventio fuit, quia socii omnes, in primisque Lucenses,
				<lb/>et Ugolinus Gallurae index, pacem longe improbabant, victoriam in manibus esse putantes.
				<lb/>Sed pervicit Florentinorum voluntas; paxque tandem proximo dehinc anno perfecta est, sociis
				<lb/>quoque omnibus eam pacem recipientibus, ne sine Florentinis cogerentur bellum supra proprias
				<lb/>vires sufferre. Conditiones huiusmodi dictae receptaeque: ut Pisani Ugolinum Gallurae
				<lb/>iudicem, caeterosque pisanos cives eius factionis, qui per id tempus exulantes Lucensibus se
				<lb/>Florentinisque coniunxerant, in urbem atque in sua omnia reciperent; captivos eius factionis
				<lb/>quotcumque haberent ex civibus aut clientibus, libere dimitterent, ac esse in urbe morarive
				<lb/>paterentur aequo iure cum aliis civibus ; moenia et arcem Pontis ad Heram fluvium, quae
				<lb/>nuper Florentinis abstulerant, funditus everterent; Guidonem Feretranum eiusque commilitones
				<lb/>et socios Pisis dimitterent; magistratum, qui urbi iustitiaeque praeesset, biennio Pisani
				<lb/>deligerent non ex aliis civitatibus oppidisve quam quae in societate Florentinorum Lucensiumque
				<lb/>fuissent ad bellum Pisis inferendum. Additum praeterea est, ne ex his locis damnatum
				<lb/>exulem eiectumve quemquam deligerent; Florentinis perpetua apud Pisanos importandis exportandisque
				<lb/>rebus mari terraque immunitas foret; si Guelfus et Lottus Ugolini comitis filli,
				<lb/>quem Pisani fame necaverant, eo in foedere adscribi vellent, licere illis intra sextum mensem;
				<lb/>id si facerent, eamdem illis conditionem fore, quae Ugolino Gallurae indici caeterisque
				<lb/>eius factionis circa restitutionem in urbem liberationemque captivorum, ut supra expressum
				<lb/>est. Hae Pisanis conditiones dictae. Florentini Pecciole castellum reddere Pisanis promiserunt.
				<lb/>Pax certe fuit honorificentissima omnium, et tamquam victis impositae leges. Sed
				<lb/>evenit Pisanis quod in ancipiti malo evenire plerumque solet. Ante foedus enim pericula
				<lb/>belli prospicientes eaque formidantes, pacem facere properarunt. Post foedus autem ictum,
				<lb/>cessantibus iam belli periculis, pacis pericula solum intuebantur. Redire exules in urbem,
				<lb/>magistratum ex hostibus praeesse sibi, periculosum existimabant. Crudelitas nuper in Ugolinum
				<lb/>comitem expressa et filiorum reditus ac potentia ante oculos versabantur. Hoc igitur
				<lb/>metu anxii, nec Feretranum dimittebant, ut convenerant in foedere, neque captivos liberar.
				<lb/>Turres solum et moenia ad Heram fluvium' diruere coeperant, verum ita segniter et
				<lb/>otiose, ut appareret eos de pace simul belloque cogitare. Ea cunctatio cum longius traherelur,
				<lb/>Ugolinus Gallurae iudex per literas Florentiam missas querebatur neque captivos dimitti,
				<lb/>neque sibi aliisque exulibus facultatem remeandi Pisas fieri, neque impleri caetera, quae
				<lb/>Pisani spopondissent: itaque videret florentinus populus, ne circumveniri socios ac derisui
				<lb/>fore adversariis patiatur. Ob eam suspicionem oratores missi duo, Rogerius Ugonis Albici
				<lb/>et Cambius Ildebrandini Bellincionis: hisque mandatum est, uti se Pisas conferrent, peterentque
				<pb n="85"/>
				<lb/>conventa ex foedere adimpleri. Cum illa essent perfecta, tunc Pecciole illis traderent,
				<lb/>promissione ab his recepta erga incolas eius castri se benigne amiceque habiluros, nec
				<lb/>illis in fraudem versuros, quod Florentinorum sociorumque in eo bello favissent partibus.
				<lb/>Profecti oratores, cum apud Pisanos mandata peregissent, moverunt studia hominum ad ea
				<lb/>quae in foedere coiivenerant adimplenda. Itaque, paulo post per literas renunciarunt proclamatum
				<lb/>esse Pisis reditum exulibus patere; moenia et turres ad Heram fluvium magna ex
				<lb/>parte eversa fuisse, et quod superest assiduo iam opere demoliri; ac caetera esse impleta
				<lb/>omnia, praeter captivos, qui nondum liberati forent; convenisse autem, ut illis positis apud
				<lb/>Heram traditisque, ipsi Pecciole redderent intra dies octo, vel captivos eodem in loco restilo
				<lb/>tuerent. Ita, demiim recepii sunt captivi ex foedere, et Pecciole redditum Pisanis. Magistratura
				<lb/>autem ex Colle oppido foederato Pisani tunc delegere, ut convenerant in pace. Per
			<lb/>hunc modum finis tunc bello pisano impositus est.</p>
			<p><lb/>Altero dehinc anno nihil dignum memoria foris gestum reperio. Nam et aretini exules,
				<lb/>conspecta Florentinorum voluntate, pacliones quasdam, duras sane et asperas, cum his qui
				<lb/>urbem tenebant inierant, ac redditis quibusdam castellis, ipsi in exilio, sub reductionis spe
				<lb/>irrita, remanserunt . Itaque, neque contra Pisanos propter recentem pacem, neque contra
				<lb/>Aretinos ob exulum desperationem, eo anno quicquam gestum est. Annus tamen insignis fuit
				<lb/>duobus pontificibus romanis subinde creatisi Caelestino Perusiae a patribus supra biennium
				<lb/>iam inclusis; mox sexto fere post mense eo se abdicante, Bonifacio octavo apud Neapolim
				<lb/>a cardinalibus in pontificem assumpto. Per idem fere tempus basilica Sanctae Crucis in ea
				<lb/>qua nunc est forma aedificari Florentiae coepta est, cum prius breve admodum eo in loco
			<lb/>sacellura foret, longe dispar ab illa quam nunc videmus magnificentia.</p>
			<p><lb/>Esternam mox pacem intestinae discordiae secutae civitatem concussere. lanus enim
				<lb/>Labella, post legem contra nobilitatem latam, malevolentia potentiorum et invidia parium
				<lb/>agitatus, tandem in exilium pulsus est, non dissimili exemplo ac caeterorum hominum, qui
				<lb/>beneficiis ingratorum populorum fundamenta suae stabilitatis coUocarunt. Gesta vero est rea
				<lb/>in hunc modum. Rixa inter agnatos familiae nobilis coorta, quidam e minima plebe homo,
				<lb/>dum alterutri favet, excepto lethali vulnere, oppetierat. Hic etsi non satis constabat cuius
				<lb/>manu cecidisset, tamen eius delieti fama in auctorem certuni iactabatur. Cum igitur hic, seu
				<lb/>gratiae seu innocentiae fiducia, ad magistratura venisset ac se praesens purgaret, tandem
				<lb/>absolvitur. At plebs, quae iam erecta vindictam caedis expectabat, ubi absolutum sensit,
				<lb/>iram a reo in iudicera vertit; raptisque confestim armis, ad aedes lani Labellae multitudo
				<lb/>convenit: eum videlicet patronum libertatis, auctorem legis, vindicem tyrannorum, succurrere
				<lb/>adversus potentiam nobilium sordesque corrupti raagistratus clamitabat. lanus hunc motum
				<lb/>plebis neque coraprimere studuit, cum facile id posset, nec rursus sese ducem illis praebuit,
				<pb n="86"/>
				<lb/>sed ad priores ire monuit, ac vexillum iustitiae sequi. Non tamen paruit multitudo : sed protinus
				<lb/>a Iani aedibus ad praetorium oppugnandum perrexit. Ibi, incensis refractisque foribus,
				<lb/>non prius destitit, quam violentia et rapinis, foedo quidem exemplo, sese contaminarit. Hic
				<lb/>populi furor, quoniam ibi ab initio convenerat, ex aedibus lani Labellae manasse videbatur:
				<lb/>et movebat plerosque invidia, quod esset ad hunc potissimum urbanae multitudinis facta concursio,
				<lb/>quodque patronus libertatis fuerat appellatus. Denique, carpere potentiam hominis
				<lb/>criminarique non nobilitas modo, verum etiam plebei quidam coeperunt, et quamquam in
				<lb/>caeteris adversi, in hoc tamen uno pari voluntate conspirantes. Caeterum, diversis rationibus
				<lb/>nobilitas quidem, ob leges in se promulgatas, hominem male oderat: populares autem, etsi
				<lb/>periculum reipublicae simulabant, nulla tamen alia re quam invidia torquebantur. Igitur, proximis
				<lb/>comitiis ferocissimo quoque ad prioratum assumpto, lanus ipse de vi publica accusatur,
				<lb/>quod multitudinem armatam privato Consilio domi habuisset, quodque eadem multitudo illius
				<lb/>iussu praetorium oppugnasset. Ob eam accusationem civitas confestim erecta atque solicita
				<lb/>animis, pro tanto rerum motu in diversum abiit. Nam plebs quidem ac omnis multitudo urbana
				<lb/>rem pergraviter ferebat, et concurrebat frequens ad lani aedes, parata pro illius salute
				<lb/>ferro decernere; hortabaturque, uti bono esset animo, nec inimicos invidosque metueret: tantum
				<lb/>enim vis tantumque potentiae Florentina plebe inesse, ut ea sibi coniuncta, terrori ipse
				<lb/>potius inimicis esse debeat, quam ab illis terreri. At nobilitas centra implacabili odio in
				<lb/>illum exarserat, venisseque tempus vindictae existimabat: quae cum per se multum posset,
				<lb/>addita popularium manu priorumque auctoritate, inexpugnabilis videbatur. Certamen procul
				<lb/>dubio futurum erat maximum, si ad manus ventum esset; sed non permisit lanus civile bellum
				<lb/>sui causa moveri. "<q>Cedamus, inquit, potius inimicorum calumniis, et locum invidiae permittamus.
					<lb/>Me quidem, iudiciorum auctorem assertoremque, nemo unquam dixerit vim contra
					<lb/>ludici a paravisse ; nec meo quisquam exemplo civis adversus publicam auctoritatem capiet
				<lb/>arma. Innocentia mea et beneficia in populum collata bene de reditu sperare iubent"</q>. Ita
				<lb/>amicissimum quemque complexus, urbe excessit; absensque capitis damnatus est. Damnati
				<lb/>sunt item cum eo Taldus frater et Rainerius nepos, aedesque et praedia eorum vastata. Ex
				<lb/>huius viri exilio quanto populus, in se ipso divisus, factus est imbecillior, tantum nobilitati
			<lb/>spes et animi creverunt: quod non multo post dare ostendit.</p>
			<p><lb/>Tertius iam intrarat annus post rempublicam in arbitrium populi redactam, Nobilitas
				<lb/>vero, indigne ferens leges contra se latas, praesertim cum in dies magis experiretur se potentia
				<lb/>simul auctoritateque spoliari premique ab iis, quos ipsa paulo ante premere exagitareque
				<lb/>consuesset, tandem sibi prospicere coepit. Quae cum intelligeret vulnus acceptum ex propriis
				<lb/>discordiis initium fomentaque sumpsisse, redintegrare animos primo, inde communi consilio
				<lb/>rebus suis mederi statuit. Itaque, subla'tis Inter se quibus iam perierant odiis, in gratiam
				<lb/>redierunt principes familiarum, pacemque fecerunt ex diuturnis certationibus. Inde
				<lb/>mox de communi salute consultantes, decreverunt magistratum adire et palam conqueri de
				<lb/>legis iniquitate, ad extremum autem quoquo modo adniti. Coetu igitur sui ordinis facto, cum
				<lb/>priores adiissent, tolli contra se durius constituta postularunt. Plebs autem simul atque nobilitatem
				<lb/>coetus agere conspexit, studio retinendi iuris erecta perstabat, rata (id quod erat)
				<lb/>nobilitatem ad extremum vi esse conaturam. Suspicionibus igitur et certaminibus coortis,
				<lb/>quando his quidem obtinere, illis vero negare propositum erat, tandem itur ad arma, et magno
				<lb/>tumultu per urbem discurritur. Nobilitas equis insignibus stragula veste ornatis, ut eius
				<lb/>temporis magnificenti a et dedita gloriae belli aetas consuerat, suarum quisque familiarum
				<lb/>insignibus, magna multitudine convenerat: e praediis quoque et clientelis evocata peditum
				<lb/>ingens manus, facinorosorum insuper et audacium hominum turba, militare simul consueta.
				<lb/>Cum his copiis nobilitas tribus locis constitit, rata per hunc modum facilius urbem discurrere,
				<lb/>et plebem, ne se moveret, distinere posse. Una stetit acies apud Martis templum ; altera
				<lb/>apud forum novum ; tertia trans Arnum, apud superiorem pontem. Plebs autem et ipsa raptis
				<lb/>armis in unum convenerat, et frequentia per vias ad prohibendam equitum vim impedimenta
				<pb n="87"/>
				<lb/>coniecerat; tantusque fuit apparatus populi, ut nobilitas spe vincendi dubia invadere non
				<lb/>auderet, sed in illis ipsis quibus convenerat locis armata structaque perstaret. Tandem, intercedentibus
				<lb/>bonis viris pacemque suadentibus, arma deposita sunt a nobilitate, paucis admodum
				<lb/>eorum quae prius statuta fuerant abrogatis, et ea magis ex auctoritate priorum quam ex
				<lb/>populi voluntate. Tunc igitur ab armis discessum est. Caeterum, animi civium armati manserunt,
				<lb/>nec unquam posthac cessatum vel a popularibus nobilitatem deprimere, vel a nobilitate
				<lb/>conari pro recuperanda dignitate. Prioribus qui tunc erant populus succensuit, quod nobilitati
				<lb/>favissent. Itaque, in abeuntes magistratu convicia sunt dieta, et illa ipsa pauca quae
			<lb/>nobilitati condonarant, paulo post in pristinam normam revocata sunt.</p>
			<p><lb/>Agitatum praeterea est, plebe annitente, de lano Labella in urbem revocando, quod is
				<lb/>solus civis ad conterendam nobilitatis vim unice natus videbatur; et fecerat piane desiderium
				<lb/>eius conspecta nuper in nobilitate audacia et attentata legum abrogatio. Cum igitur de ilio
				<lb/>revocando agitaretur, adversarii ad Bonifacium pontificem confugerunt. Ille per litteras matnstratui
				<lb/>populoque praecepit, ne lanum Labellam neve Taldum fratrem aut Rainerium nepotem
				<lb/>ab exilio revocarent, neve ad dignitatem aliquam vel honorem admitterent, neu in
				<lb/>urbem reciperent : ea si contra fieret, auctores adiutoresque, civitatem denique totam gravissimis
				<lb/>obligavit poenis. Causa autem in litteris exprimitur, quoniam ille sator discordiarum
				<lb/>inter cives fuisset. Eas ob litteras reductio lani impedita est. Ita civis bene meritus a populo
				<lb/>ipso, cuius auctoritatem contra potentiores asseruerat, ingrate desertus, in exilio diem obiit.
				<lb/>Per idem fere tempus renovata societas est inter civitates, foedusque denuo ictum. Nec
				<lb/>multo post aliud foedus initum est cum Perusinis; et in amicitiam societatemque recepti,
			<lb/>mutua sibi auxilia promisere.</p>
			<p><lb/>Versus dehinc ad magnificentiam populus, regionem simul et urbem decorare aggressus,
				<lb/>medio ferme spatio inter Aretium ac Florentiam duo condidit oppida, ut forent simul ornamento,
				<lb/>simul belli praesidio; et alterum quidem in sini'stra Arni ripa situm, cui nomen
				<lb/>dedere a patrono civitatis; alterum trans Arnum a dextra fluminis parte, quod Francum appellarunt.
				<lb/>Intra urbem vero, quoniam aedes quibus tunc priores inhabitabant, neque publicae neque
				<lb/>dignae Florentino populo videbantur, et formidabatur saepe a prioribus ob potentiam nobilitatis,
				<lb/>his de causis aedificium publicum insigni magnificentia atque fastigio aedificare statuerunt.
				<lb/>Locus ad hoc delectus est eminentissimus cis Arnum, inter Scradii templum ac theatrum vetus.
				<lb/>Eius aedificandi causa, privatarum aedium redemptio facta est a dominis locorum, multisque
				<lb/>emptionibus cum solum publicum effecissent, dirutis privatis aedificiis, palatium fundarunt.
				<lb/>Area vero quae circumstat palatium magna ex parte Ubertorum fuit; quorum iampridem dirutae
				<lb/>aedes, purgatis tandem ruderibus soloque aequaio, aream in usum publicum praebuere.
				<lb/>lacta sunt autem huius palatii fundamenta biennio ante millesiraum trecentesimum annum,
				<lb/>turrisque egregia magnitudine in illo erecta. Nova post haec urbis moenia aedificare aderti,
				<lb/>quae prius designata magis fuerant quam coepta, ab inferiore Ami ripa, via Pistoriensi, longo
				<lb/>et sinuoso ambitu, ad superiorem usque ripam perpetua moenia cum insigni turrium altitudine
				<lb/>produxerunt, ut non solum muniretur urbs, verum etiam ornaretur. Carcer quoque
				<lb/>per haec ipsa tempora aedificari coeptus est ad portam gibellinam in solo Ubertorum. Eius
				<lb/>ambitus quadrato ferme spatio muris undique cinctus, intusque distinctio facta tricliniorum
				<lb/>diaetarumque. Ad eum aedificandum primo statim tempore quinque millia aeris publici decreta
			<lb/>sunt. In his conficiendis biennium fere consumptum.</p>
			<pb n="88"/>
			<p><lb/>concordiaeque in florentinum populum contulere. Earum civitatum auctoritas quia a romana
				<lb/>sede pendere credebatur, visum est non absque pontifice romano quicquam agere, sed eo
				<lb/>praesente atque volente. Ita, missi ad pontificem eius rei gratia oratores septem, mixti ex
				<lb/>nobilitate plebeque : Rainerius Bondelmontes, Burnetus Burnelletius, Bingerius Tomaquincius,
				<lb/>Albicius Corbinellus, Baldus Agulio, Gentilis Altovita, Borgus Rinaldi. Hi, ex auctoritate
				<lb/>pontificis, florentini populi nomine, pacem Inter populos ex arbitrio pronunciarunt
				<lb/>Sequitur post haec annus christianae salutis trecentesimus supra mille, in quo iubilaeus
				<lb/>a Bonifacio pontifice institutus est, cum incredibili concursu tidelium populorum .
				<lb/>In eo rursus anno nova turbatio Florentinos pervasit, ac nescio an maxima superiorum
				<lb/>omnium, initio huius mali in hunc modum coorto. Genus erat Pistoni per eam tempestatem
				<lb/>admodum florens, nec divitiis modo, verum etiam virorum multitudine conspicuum: vulgo
				<lb/>Cancellarios nominabant ab auctore eius generis ita vocilato. Huius familiae homines, natis
				<lb/>Inter se discordiis, in diversum abierant, iamque inimicitiae graves et rixae ad plagas usque
				<lb/>et vulnera manus impulerant. Foedati proximorum sanguine atque polluti, per varios favoras
				<lb/>totam diviserant civitatem; vulgoque, ut fit, nominibus inditis, hi albi, illi nigri appellabantur.
				<lb/>Cum ob eas sectas in extremum pene discrimen Pistorium devenisset, suscepta civitatis
				<lb/>cura. Florentini, quo id malum aperte iam erumpens, si qua posset ope, comprimeretur,
				<lb/>capita factionum amovenda, quoad refrigesceret impetus, factu optimum iudicarunt Itaque,
				<lb/>dedita opera, ambae partes Florentiam deducuntur. Enim vero ea res non tam Pistorium
				<lb/>purgavit, quam Florentiam infecit : nam simul atque Florentiam pervenerunt homines nobiles,
				<lb/>multisque ac magnis affinitatibus in ea subnixi, a propinquis hospitio varie suscepti ac mox
				<lb/>favore sublevati, easdem quoque incendii faces in proximam civitatem iniecerunt. Ea quidem
				<lb/>labes nobilitatem primo irrepsit, aUo aliis favente, nec ulla fuit domus paulo insignior, quae
				<lb/>non bifariam scinderetur. Inde, quoniam huiusmodi controversiae in republica tractandae
				<lb/>saepius erant, in populares quoque, veluti tabes aliqua, diffusa, eo validius exarsit, quo ampliorem
				<lb/>Florentiae quam Pistorii fuerat materiam consecuta. Igitur, divisa civitas, divisae
				<lb/>familiae, fratres quoque reperti sunt, quorum alius alia sentiret. Ita factio illa quos vocitabant
			<lb/>guelfos anceps discinditur, duaeque factiones ex una consurgunt.</p>
			<p><lb/>Erant iampridem contentiones quaedam Inter Circulos et Donatos, ex vicinitate qua se
				<lb/>pene intra urbem extraque in praediis contingebant exortae. Ad eas incendendas aptissima
				<lb/>fuit discordiarum fiamma Pistorio allatarum. Nam ea Pistoriensium pars qui nigri vocabantur,
				<lb/>plurimum apud Donatos diversata, immodico familiae eius favore, ut propinqua et hospitio
				<lb/>suscepta, iuvabatur. Ea res effecit, ut quicumque albis favebant ad Circulos, iampridem
				<lb/>notos Donatorum adversarios, se conferrent. Ita his aut illis omnes cohaeserunt. Et Circulorum
				<lb/>quidem familia erat ad pacem aptior: tranquilli homines, maximis praediti divitiis, civili
				<lb/>moderatione et innocentia. Donatis autem vetustior nobilitas, mediocris opulentia, belli
				<lb/>aptior natura quam pacis artibus. His contentionibus cum tota divisa civitas esset, cladesque
				<lb/>inde proventura haud dubie timeretur, veriti duces guelfarum partium, ne ob hanc divisionem
				<lb/>Inter suos homines coortam, gibellinorum factio in civitate resurgeret, ad Bonifacium
				<lb/>pontificem confugerunt; monstratoque perle ulo, flagitarunt ut huic nascenti malo auctoritate
				<lb/>occurreret. Pontifex, intellecta re, Verium Circulum principem eius familiae ad se vocatum
				<pb n="89"/>
				<lb/>multis verbis cohortatus est, ut, deposita contentione, in gratiam rediret cum Cursio Donato
				<lb/>principe familiae Donatorum; neque enim dubitare se, reconciliata inter eoa gratia, caeleros
				<lb/>quoque fore secuturos. Ad haec, multa licet pollicitus, flectere hominem nequivit, asserentem
				<lb/>se adversus neminem prorsus inimicitias exercere. Ita per Verium stelit, quo minus res
				<lb/>interventu pontiticis componerentur ; quod ad magnum sibi erratum plerique imputarunt. Mentem
				<lb/>certe pontificis non mediocriter offendit, praesertim cum adversarius eius Cursius, paulo
				<lb/>ante hoc ipsum a pontilice rogatus, se totum in potestate sua respondisset futurum. Simultatibus
				<lb/>igitur in dies crescentibus, forte fortuna proximis calendis maiis iuvenes utriusque
				<lb/>familiae per urbem de more equitabant, comitatum habentes aequalium et amicorum equitum
				<lb/>circiter trecentos. Cum in area quae est ad Trinitatis aedem mulierum choream festum diem
				<lb/>celebrantium inspecturi utrique constitissent, torve se conspicientes primo, mox, quia mixtis
				<lb/>erant equis, alteri alteros urgentes, rixa tandem exoritur, et gladiis aperte geritur res; quaedam
				<lb/>utrinque inferuntur vulnera; uni etiam Circulorum (Recoverino illi nomen fuit) in ea rixa
				<lb/>nasus abscinditur. Fit subito concursus hominum alterutris faventium, non sine tumultu et
				<lb/>trepidatione civitatis; aegreque tandem pugna dirimitur. Natis hinc tandem gravioribus odiis,
				<lb/>armata pars utraque longis agminibus per urbem incedebat, et tota civitas erecta ac solicita
			<lb/>gravissimo in metu versabatur.</p>
			<p><lb/>His de causis pontifex non ultra cunctandum ratus, legatum suum Florentiam misit Matthaeum
				<lb/>Ostiensem. Is cum urbem intrasset, liberum sibi arbitrium tradi postulavit, quo rem publicam
				<lb/>stabilire, simultatesque tollere commodius posset. Circuli et factio eorum per illa
				<lb/>tempora multum in republica praevalebant. Itaque veriti, ne voluntas legati ad adversarios
				<lb/>inclinaret, operam eius in constituenda republica aspernati sunt. Itaque, decedens urbe legatus,
			<lb/>interdicto illam subiecit.</p>
			<p><lb/>Secutae dehinc graviores contentiones. Nam haud multo post cum pars utraque armata
				<lb/>funeri mulieris nobilis adesset, e contraria regione se minabundi aspicientes, gladios stringere
				<lb/>ac invadere alterutros voluerunt. Ob eam rem animadversam, trepidatio exorta est multitudini
				<lb/>quae ad funus convenerat, et fuga passim per urbem facta. Ipsi tamen ilio in loco
				<lb/>non depugnarunt, sed interventu separati diversis viis demos suas rediere. Circuii ea die
				<lb/>concursu factionis suae adiuti, Donatos invadere statuerunt: et aderant caeterarum familiarum
				<lb/>homines, qui nuper una cum illis ad Trinitatis aedem aut vulnerati fuerant, aut graviter
				<lb/>offensi. Hi non clam neque per insidias, sed quasi iustam ad pugnam profecturi, equis cataphractis
				<lb/>insidentes, peditum multitudine circumfusa, Donatorum aedes adierunt. Illi, audita
				<lb/>vi quae contra se parabatur, apud Cursii aedes convenerant, et acciverant amicorum manum ;
				<lb/>factoque armatorum globo, venientes adversarios non inviti expecta'bant, confisi praecipua.
				<lb/>Cursii virtute: cuius tanta erat constantia et magnitudo animi, ut eo praesente, adversariorum
				<lb/>conatus omnes facile se arcere posse arbitrarentur ; quod et piane accidit. Nam, ubi eo pervenerunt
				<lb/>adversarii, ac magno clamore faces et arma inferre coeperunt, ruens non minori
				<lb/>impetu in eos Cursius, aciem venientium perfregit, multisque vulneribus reiectos terga vertere
			<lb/>ad extremum coegit.</p>
			<p><lb/>His ergo et huiusmodi crebro emergentibus civitas tota erecta, suspicionibus rumoribusque
				<lb/>obnoxia erat. Crimina vero et delieta interdum vindicabat, interdum etiam multitudine
				<lb/>delinquentium subsistebat. Circuii tamen, eaque pars civium qui albi vocabantur, longe plus
				<lb/>poterant in republica: priores quidem et magistratus plurimum ex illorum numero legebantur.
				<lb/>Itaque, adversarii graviter id ferentes ac saepius Inter se quaesti, demum, consultandi gratia,
				<lb/>in Trinitatis aede convenerunt. Interfuerunt ei Consilio quidam e ducibus partium optimarum.
				<pb n="90"/>
				<lb/>Ibi, multis dictis agitatisque, summa consilii tandem fuit: pontificem adire postulareque,
				<lb/>uti principem aliquem regii generis Florentiam mittere curaret, ad statum civitatis
				<lb/>componendum. Id consilium, quia privatim erat habitum de republica, confestim, ubi rescitum
				<lb/>est, diversae factionis homines, carpendo atque indignando, ad magistratum, quasi conspirationem
				<lb/>adversus rempublicara libertatemque populi initam, detulere. Ipsi vero, per
				<lb/>speciem imminentis periculi, ex agro clientelisque armatorum ingentem numerum contraxerunt.
				<lb/>Contra vero alia factio et ipsa' sese munierat, et collecta armatorum manu, quos e
				<lb/>praediis item agroque evocarat, magistratus prioresque adiens minabunda reclamabat. Cum
				<lb/>igitur illi qui'dem conspirationem initam contra rempublicara, hi autem vim et arma publice
				<lb/>centra leges sumpta puniendum esse clamitarent, et utraque pars armata magistratibus minaretur,
				<lb/>confusio erat et dedecus in repubblica, et neque leges, neque pudor quicquam valebant.
				<lb/>Erat per id tempus in numero priorum Dantes poeta: qui offensus Consilio illo, quod de
				<lb/>evocando principe aliquo in urbem habuerant, cum id piane ad eversionem libertatis pertinere
				<lb/>existimaret, in diversam partem inclinare ferebatur. Quod autem ingenio et eloquentia
				<lb/>Inter collegas eminebat, voluntatem eius unius nutumque omnes maxime spectabant. Is
				<lb/>igitur hanc deformitatem labemque reipublicae abominatus, commotus etiam minis quae
				<lb/>contra priores iactabantur, collegis suadet, uti animos capessant, populum pro libertate ac
				<lb/>tutela reipublicae in arma excitent . Eo facto cum principes utriusque factionis ponere arma
				<lb/>compulissent, tumultus auctores deiiciendos urbe amovendosque censuerunt, quasi eorum praebentia
				<lb/>tranquillitas reipublicae turbaretur. Ergo Cursius Donatus, quem principem consilii
				<lb/>fuisse et postea stipatura armatorum caterva per urbem incessisse, prioribusque comminatum
				<lb/>fuisse constabat, publicatis bonis, in exilium agitur: caeteri vero eius factionis, pecuniis multati,
				<lb/>ad tempus relegantur. Fuerunt autem hi Sinibaldus Donatus Cursii frater, Rubeus Tosa,
				<lb/>Giachinoctus Pactius, Gerius Spina. Hi omnes equites per eam tempestatem insignes ac suarum
				<lb/>familiarura principes, et cura his agnati quidara et proximi singulorum satis magno numero
				<lb/>ex ea parte qui nigri dicebantur, in agrum perusinum relegati sunt, et consistere illis
			<lb/>lussi donec a populo vocarentur.</p>
			<p><lb/>Ex altera vero factione multati pecuniis et relegati fuerunt Gentilis et Torrigianus Circuli
				<lb/>equites et agnati quidam eius familiae, Bascherius Tosa, Baldinaccius Adiraar, Naldus
				<lb/>Lotti filius Gherardinus, Guido Chavalcantis, Iohannes Malespina. Hi Serazanam eodera
				<lb/>modo ire lussi, et revocationem populi expectare. Caeterum, haec pars cito revocata est sub
				<lb/>praetextu gravioris coeli: ex quibus Guido Chavalcantis morbo confectus interiit haud multo
				<lb/>postea quam reversus est, vir philosophus et in primis bonarum artium studiis per ea tempora
			<lb/>eruditus.</p>
			<p><lb/>Cursius postquam urbe aufugit, nullum intermisit tempus, quin ad pontificem se conferret,
				<lb/>ut ea quae consultata fuerant sedulo adimpleret. Ubi vero ad pontificem pervenit, instando
				<lb/>atque rogando, illius mentem incendere non cessabat: et erat facundus vir, laeta
				<pb n="91"/>
				<lb/>itaque hilari fronte, et in tractandis agendisque rebus admodum sagax. His artibus tandem
				<lb/>effecit, ut pontifex ad rem florentinam emendandam raentem animumque converteret. Cum
				<lb/>itaque Siciliani, quae centra romanae sedia voluntatem ab Arragonibus occupabatur, recipere
				<lb/>pontifex statuisset, et in Etruria quoque multa forent emendanda, Carolum Valosianum regis
				<lb/>Francorum fratrem evocare in Italiam perrexit, multa promittens atque ostenlaus, quo ille
			<lb/>venire non cunctaretur. Haec eo anno foris domique gesta.</p>
			<p><lb/>Proximo dehinc anno Pistorienses, adiuti ab ea parte quae Florentiae praevalebat, iiigros
				<lb/>expulerunt urbe, domosque eorum diruerunt. Auctor novarum rerum Pistoriensibus fuit
				<lb/>Andreas Gherardinus eques ilorentinus, qui Pistorium missus, praeerat civitati. Is ut erat
				<lb/>Florentiae albarum partium, eam quoque Pistorii factionem' avide complexus, arma corripere
				<lb/>iussit. Mox vocatis adversariis, cum illi metu armorum deterriti non parerent, domos incendit
			<lb/>ac subvertit, bona diripuit, hostes iudicavit.</p>
			<p><lb/>Lucae quoque eadem pestis factionum convaluit. Itaque, per eumdem favorem iusurgentes
				<lb/>albi, ducibus Interminellis, pellere nigros tentaverunt, et Obitium quemdam diversae factionis
				<lb/>primarium hominem interfecerunt. Sed nigri, raptis confestim armis, non se solum tutati sunt,
				<lb/>verum etiam adversarios pepulere. Ita malum succrescens per singulas civitates spargebatur
				<lb/>Eodem anno circiter calendis septembris fulgor quem cometen dicunt in coelo apparuit.
				<lb/>Nec multo post adventus Caroli Valosiani in Italiam secutus est; qui cum ad Bonifacium pontificem
				<lb/>tunc Ananiae residentem magno procerum comitatu venisset, receptus ab eo splendide
				<lb/>ac titulis honestatus, magnam spem attulerat rerum praeclare gerendarum. Ad Siciliam igitur
				<lb/>invadendam apparatus fieri placuit, quo proximo vere in eam traiiceretur. Interea vero dum
				<lb/>hyems obstat, ad placandam Florentiam a pontifice missus est. Is ergo cum Romam peteret,
				<lb/>ac inde Florentiam venturus nunciaretur, variae consultationes ab his qui reipublicae
				<lb/>gubernacula tenebant habitae sunt; variae insuper curae, ut magis ac magis appropinquabat,
				<lb/>susceptae. Erat omnino eius adventus toti factioni eorum qui albi dicebantur molestissimus ;
				<lb/>nam, pulsis adversariis, eorum auctoritate respublica nitebatur, et nihii innovari conducebat.
				<lb/>Sed contra impeliebat pontificis simul ac regiae domus auctoritas; quibus obviare ei resistere,
				<lb/>praesertim eos qui guelfos se haberi vellent, inter nefaria putabatur. Et accedebat perhumana
				<lb/>Caroli pollicitatio, non nisi commodum et pacem eorum ipsorum hoc adventu suo
				<lb/>quaerere affirmantis. Quibus tandem adducti rationibus qui rem'publicam tenebant, recipiendum
				<lb/>in urbem censuerunt. Ingredienti denique honores magnificos solemnesque impederunt,
				<lb/>magistratus obviam euntibus, et iuventute ludicra equorum hastiliumque exibente. Ingressus
				<lb/>est autem Florentiam die ipso calendarum novembrium. Nec multo post concionem petens,
				<lb/>astantibus magistratibus et populi multitudine, se pacis causa venisse confirmavit: id quo
				<lb/>perficere posset, liberam ad hoc potestatem sibi per populum concedi oportere . Postquam id
				<lb/>quoque permissum est, iureiurando edixit se recte pacateque, sine cuiusquam iniuria potestatem
				<lb/>illam habiturum. Sed ilio mox e conclone abeunte, publica potestate suscepta, milites
				<lb/>eius armati prodierunt, cnm in ipso urbis ingressu aliisque superioribus diebus inermes circa
				<lb/>se habere consuesset. Ea res, praesertim repentina et insueta, speciem tyranni magis praebuit
				<lb/>quam principis. Itaque suspicionibus coortis, itur confestim ad arma. Maxima pars
				<pb n="92"/>
				<lb/>populi ad priorum aedes convenit; obices multis in locis per vias opponuntur. Sed apud
				<lb/>nobilitatem et plebem magna erat dissensio, et mirillca quaedam voluntatum opinionumque
				<lb/>confusio, aliis mutationem reipublicae optantibus, aliis formidantibus. His curis anxii, neque
				<lb/>ducem neque propositum certum ullum habebant. Cum in hoc tumultu civitas esset, Cursius
				<lb/>Donatus cum aliqua manu ad urbem accessit. Ingressus nova moenia, cum veterum murorum
				<lb/>portas clausas obseratasque offendisset, circumdata urbe, ad fesulanam portulam devenit,
				<lb/>aedibus suis vicinam. Cum fores perfringeret, amici eius, re cognita, concurrerunt; portaque
				<lb/>intus refracta, gratulabundi susceperunt. Illa, postquam ingressus est, cumulata suorum manu,
				<lb/>ad priorum aedes profectus (diversae factionis hic erant), confestim publico deturbat, exutosque
				<lb/>potestate in privatara redigit formam. Carolus vero, dum haec agerentur, milites suos
				<lb/>circa se continuit; neque ob ea quae nunciabantur unquam commotus est, non cum portas
				<lb/>effringi, non cum priores pelli, non postea cum totam urbem incendiis rapinisque misceli
				<lb/>sentiret. Nam, post priores eiectos, eadem illa manus quae Cursium secuta fuerat, per se
				<lb/>iam ipsa suo motu per urbem diffusa, caedes et incendia pluribus locis perpetravit; quae
				<lb/>patiendo Carolus, totam rem composuisse creditus est non sine gravi querela eorum quibus
				<lb/>paulo ante pacem quietemque iuraverat. Eadem quoque clades per agrum vagata latius, a
				<lb/>nullo genere maleficii temperavit: crematae locupletium hominum villae; homicida pluribus
				<lb/>locis facta; rapinis et vulneribus omnia foedata. Post aliquot dies posita sunt arma, et novi
			<lb/>priores subinde creati, qui reliquum temporis adimplerent.</p>
			<p><lb/>Per hoc idem tempus legatus de quo supra diximus Florentiam rediit. Eo auctore et
				<lb/>adiutore, pax facta est inter Circulos et Donatos aliasque familias utriusque factionis.
				<lb/>Conanti deinde legato gubernationem reipublicae communem utrique facere, Cursius et
				<lb/>hi qui cum ilio sentiebant, et ob recentem reditum plus poterant, parere legato in ea re
				<lb/>noluerunt. Itaque, uti prius alborum, sic postea nigrorum facto offensus, urbi interdixit,
				<lb/>atque abivit. Qua legati asperitate, etiam prius inter familias composita visa sunt irritari.
				<lb/>Itaque, nec privata quidem pax inter publica duravit odia: nam haud multo post, Simon
				<lb/>adolescens Cursii filius Nicolaum Circulum equitem rus iter facientem secutus, non longe a
				<lb/>porta Casentinati vi invasit. Erant utrique comites aliqui: et pugnatum est egregie ab utrisque.
				<lb/>Tandem puguae hic exitus fuit, ut Nicolaus interliceretur ; Simon vero ipse, accepto
				<lb/>lethali vulnera, proxima nocte expiraret. Ob haec facta, cum rursus odia gravissima suscitata
				<lb/>essent, et in peius quotidie laberentur res, stante adhuc in urbe Carolo, summa tandem
				<lb/>calamitas in apertum prorupit. Quidam enim principes diversae factionis centra statum reipublicae
				<lb/>coniurasse dicebantur, et Petrum quemdam Ferantis, unum ex proceribus Caroli,
				<lb/>ad res novandas magnis poliicitationibus pellexisse. Horum sigilla proferebantur; pacta conventa
				<lb/>legebantur; rem tamen plerique compositam fictamque putaverunt; alii invitatos deceptosque
				<lb/>a Gallo existimabant fuisse. Ob eam coniurationem seu fictam seu veram, tres
				<lb/>nobilissimi et potentissimi cives in periculum vocabantur: Baldinatius Adimar, Naldus Gherardinus,
				<lb/>Bascherius Tosa. Tangebat quoque ea suspicio Verium Circulum ac caeteros eius
				<lb/>familiae homines, quorum opera et Consilio id factum promissumque fuisse inimici iactabant.
				<lb/>Hi omnes ad magistratum vocati, cum adversariorum meta parere non ausi profugissent ex
				<lb/>urbe, absentes damnati sunt. Nec posthac modus aliquis fuit in damnandis pellendisque civibus
			<lb/>diversae factionis, bonisque eorum vastandis.</p>
			<p><lb/>Per haec ipsa tempora, Dantes poeta in exilium actus est ob eam quam suo prioratu
				<lb/>contraxerat invidiam, cuius supra mentionem fecimus. Erat autem per id tempus ad pontificem
				<lb/>orator, concordiae gratia, missus. Sed mox, novis exortis rebus, pulsisque ex urbe
				<lb/>civibus eiusdem factionis, cum ipse reus postularetur, absens damnatus est, domusque eius
				<lb/>direpta, praedia vastata. Qui albas secuti erant partes, per hunc modum pulsi, exularunt.
				<lb/>Carolus, quinque mensibus Florentiae commoratus, tandem abscessit, in Siciliam transiturus
				<pb n="93"/>
				<lb/>Proxima dehinc aestate Florentini et Lucenses, coniunctis in unum copiis, Pistorium
				<lb/>obsederunt, quod nuper, pulsis, ut docuimus, adversariis, albi dumtaxat urbem tenebant, ac
				<lb/>eo Lucensium Florentinorumque exules magno se numero contulerunt. Dum circa Pistorium
				<lb/>essent Florentinorum copiae, manus quaedam exulum superiore Arno bellum tumultuosius
				<lb/>commovit, quo non vicina modo, verum etiam remotiora infestabantur loca. Ob eum tumultum
				<lb/>duae partes earum copiarum, quae Pistorium missae fuerant, confestim in superiorem
				<lb/>Arnum traductae, non pepulerunt modo hostem ab eis locis, verum etiam castellum quod occupatum
				<lb/>fuerat ab exulibus recuperarunt, non sine ingenti detrimento eorum qui se illo
			<lb/>incluserant.</p>
			<p><lb/>Inde centra Ubaldinos exercitus ductus, quod hi, receptis exulibus quibusdam, ex castellis
				<lb/>bellum haud segniter inferre coeperant. His quoque in locis res prospere gesta est;
				<lb/>ac fugatis deiectisque hostibus, omnia circa Apenninum loca et mugellanum agrum, quae
			<lb/>hostis tenebat, vastaverunt.</p>
			<p><lb/>Inde mox circa Gravem fluvium traductae copiae, Alliarium et Acutum castella (quae
				<lb/>et ipsa defecerant) in potestatem redacta everterunt. Copiae victrices, eo anno omnibus ex
			<lb/>locis bene ac feliciter gestis rebus, Florentiam rediere.</p>
			<p><lb/>Circa finem huius anni, ob easdem seditiones, Florentini quidam cives ex praecipuis familiis
				<lb/>intra urbem capti, quasi contra rempublicam coniurassent, supplicio afficiuntur. Quo
				<lb/>metu et alii complures in suspicionem vocati, sponte sua abierunt, absentesque damnati sunt
				<lb/>Cum esset hic status rerum urbanarum, ac omnia suspicionibus intra moenia redundarent,
				<lb/>exules per eam ' occasionem, coactis undique suis amicorumque viribus, et a Bononiensibus
				<lb/>(quae civitas et ipsa iam hauserat studia factionum) adiuti, magnas copias equitum peditumque
				<lb/>confecerunt. Cum his copiis in agrum mugellanum descendentes, regionem occuparunt,
				<lb/>sperantes se, alia ex aliis appetendo loca, urbem tandem, invitis adversariis, intraturos.
				<lb/>Et vulgo iactabant eos qui in urbe erant, ob novitates domi exortas, nunquam ausuros obviam
				<lb/>exire. Haec seu credulitas, seu iactantia, multum admodum illis obfuit. Nam, simul atque
				<lb/>Florentiam ipsorum adventus nunciatus est, civitas confestim in armis fuit et Lucensium
				<lb/>caeterorumque sociorum auxilia evocarunt; quae cum propere advenissent, praesidio satis
				<lb/>valido, ne quis motus suscitaretur, domi relieto, reliquas omnes copias ad hostem duxere.
				<lb/>Exules per id tempus ad Pollidianum castra habebant; qui, adventu Florentinorum Lucensiumque
				<lb/>cognito, cum, praeter opinionem, urbem. in qua metu novarum rerum distineri
				<lb/>putabant, reliquisse ausos in se valentius mere viderent, tanta repente in castris trepidatio
				<lb/>est coorta, ut magna pars auxiliorum e vestigio dilaberetur, ac exules ipsi desperatis rebus
				<lb/>arriperent fugam, impedimentis omnibus amissis, nonnulli etiam abiectis armis. In hac fuga
				<lb/>quidam exulum capti Florentiam ducuntur. In his fuit Donatus Alberti filius, vir quondam
				<lb/>in republica magnae auctoritatis, et Inamis Ruffolus eius frater, qui primus vexillifer iustitiae
				<lb/>fuit, et alii praecipuarum familiarum : de quibus plerisque civitas supplicium sumpsit.
				<lb/>Proximo dehinc anno Florentini et Lucenses, coniunctis Inter se copiis, rursus Pistorium
				<lb/>obsederunt. Cum moenia dumtaxat tutaretur hostis, nec fortunam praelii tentare vellet, nihil
			<lb/>aliud profectum est quam ut agri hostiliter vastarentur.</p>
			<p><lb/>Caritas eo anno ingens annonae fuit, et sustenta'ta multitudo est importato externoque
				<lb/>frumento, curam adhibente civitate, ut e Sicilia atque Calabria supra viginti septem millia
				<lb/>modiorum Florentiam adveherentur, pecuniis ad hoc ipsum largiter contributis.
				<lb/>Cum et bello et fame civitas premeretur, intestina insuper oritur seditio, haud minor
				<lb/>sane pestis quam duo superiora incommoda. Cursius enim Donatus, post reditum in urbem
				<lb/>ac pulsos diversae factionis homines, non satis gratiae sibi existimabat a civibus suae factionis
				<lb/>referti; multosque inferiori virtute honoribus accumulari, se autem praeteriri ac nomen
				<lb/>suum velut antiquari, pergraviter ferebat. Hac igitur indignatione permotus, quo res novas
				<pb n="94"/>
				<lb/>suscitaret, auctor erat, ut pecuniarum publicarutn, quas magni quidam in republica viri non
				<lb/>absque infami administratione tractaverant, ratio posceretur. Hoc ipsum et diversae factionis
				<lb/>horaines, quot aut occulti aut sustentati in urbe remanserant, et alii quicumque praesentem
				<lb/>civitatis statum, vel invidia potentiorum vel iniuria, oderant, malevolentia potius quam bono
				<lb/>aliquo publico flagitabant. Itaque, nullis opinantibus, repente coniunctio facta est inter eos
				<lb/>homines et Cursium Donatum ad rationem deposcendam. Ea postulatio aperte erat centra
				<lb/>illos qui per id tempus rempublicam gubernabant. Et addixerat se postulationi Lottarius
				<lb/>praesul vir magnae profecto auctoritatis, caeterum non satis sinceri in rempublicam animi.
				<lb/>Postulatio quidem honestam speciem praetendebat: sed vexatio deiectioque gubernatorum
				<lb/>reipublicae et novarum rerum semina quaerebantur. Ea res intellecta (neque enim erat
				<lb/>obscura) ad resistendum postulationi civis animavit. Contentio tandem ad arma prorupit.
				<lb/>Hinc populares eius factionis, quae post adventum Caroli Valosiani rem publicam gubernabat;
				<lb/>inde Cursius Donatus alienior factus, cum antea princeps eius factionis esset: hunc
				<lb/>omnes qui praesentem reipublicae statum vel occulte vel palam graviter ferebant, sectabantur.
				<lb/>Crebra ab his praelia intra urbem commissa. Priores enim ac populares eius factionis arcem
				<lb/>tenebant, et armatorum multitudine aditus tutabantur. In hos crebri impetus ab adversariis
				<lb/>facti sunt, caedesque et vulnera pluribus locis commissa: confiuxerant namque in urbem rusticorum
				<lb/>turbae reorumque et damnatorum, ac praeterea latronum et sicariorum multitudo
			<lb/>ingens. Homicidiis rapinisque omnia foedabantur.</p>
			<p><lb/>Multos dies cum ea pestis viguisset, nec modus aut finis ullus turbationibus cerneretur,
				<lb/>et utraque pars obstinate perstaret in armis, tandem unicum per id tempus remedium supervenit,
				<lb/>lucensium multitudo civium. Hi vero, utrum suopte ingenio commoti pro sociorum
				<lb/>salute, an rogati postulatique advenerint, non satis exploratum est mihi: verum magno illos
				<lb/>numero venisse Florentiam constat, magnasque equitum peditumque copias adduxisse, ut
				<lb/>cuivis parti adhaererent, ad illam haud dubie victoriam inclinarent. Intra moenia recepti,
				<lb/>partim rogando, partim minitando, cum praelium diremissent, per praeconem suo nomine
				<lb/>edixerunt, uti damnati ac facinorosi urbem purgarent, nemo rapinam, nemo caedem aliudve
				<lb/>maleficium patraret Inde ad pacandum civium animos conversi, novos magistratus creari
				<lb/>per populum suaserunt, ac reipublicae constituerunt statum. Duodecim priores tunc primum
				<lb/>creati sunt, cum antea sex dumtaxat creari mos esset; idque altero quoque bimestri servatum
				<lb/>est. Lucenses, compositis Florentiae rebus, bonum ac sociale operati opus, abiere.
				<lb/>Per haec ipsa tempora Benedictus pontifex romanus, qui Bonifacio paulo ante defuncto
				<lb/>in pontificatu successerat, auditis Florentinorum discordiis, legatum ad pacandam Etruriam
				<lb/>Florentiamque delegit Nicolaum Pratensem romanae ecclesiae cardinalem, virum sagacem
				<lb/>atque industrium; qui etsi res compositas a Lucensibus cognovisset, tamen complura superesse
				<lb/>ratus, et praesertim reductionem exulum mente cogitans, Florentiam venit fere mensibus
				<lb/>postquam Lucenses abierant. Ingressus urbem, cum arbitrium liberum postulasset, sibi haud
				<lb/>difficulter concessit civitas, sentiens adhuc morbi reliquias nequaquam contemnendas intra
				<lb/>viscera remansisse, quibus medelam cupiebat afferri. Legatus igitur, prospecta sagaciter
				<lb/>natura civium, cum multifariam civitatem divisam, principem tamen divisionem inter nobilitatem
				<lb/>et plebem animadverteret, partes animo complexus est plebis, sentiens id genus hominum
				<lb/>minus pertinax adversus reductionem exulum, minusque acre studiis partium reperiri.
				<lb/>Confestim igitur huic faction i adhaerens, multa providere ac moliri coepit, quo nobilitatis
				<lb/>frangeret animos, plebis vero auctoritatem dominatumque assereret: sic enim obnoxiam sibi
				<lb/>futuram multitudinem et nutum eius secuturam arbitratus est. Considerans igitur nobilitatem
				<lb/>per se ipsam haud multum posse, nisi clientelis et amicitiis plebeiorum hominum ad eam
				<lb/>concurrere solitorum iuvaretur, plebeios autem ipsos haud imbecillos fore, si iniuriae singulis
				<lb/>illatae ad multos pertinerent, unico utrique rei Consilio prospicere festinavit. Ea de causa
				<pb n="95"/>
				<lb/>solerti quidem ingenio auctor fuit viginti societates in urbe creandi, in quas plebem distribuit
				<lb/>universam. Harum societatum trans Arnina tribus continuit quatuor, totidem Scradiana, reliquae
				<lb/>deinceps tribus singulae tres. Ita viginti societates intra urbem factae. Singulis vero
				<lb/>societatibus signiferi; singulis praefecti; hisque vexilla sunt tradita variis distincta insignibus,
				<lb/>quo quisque sua et internoscere aspiciens et consequi posset: mandatumque his est, ut, quoties
				<lb/>opus foret, cum vexillis prodirent, et armatam quisque suam adduceret societatem. Designatio
				<lb/>autem societatum per vicos parroeciasque est facta, civesque omnes e plebe descripti,
				<lb/>poena gravissima constituta, si universi in armis non essent, nec vexilla sua, quoties illa
				<lb/>prodirent, sequerentur. Tempus signifero constitutum fuit mensium sex; et illum additum,
				<lb/>ne quisquam ex nobilitate in societatibus censeretur, neu se immisceret, neve domo abiret,
				<lb/>dum vexilla promerentur. Si quis e plebe homo a potentioribus ilio tempore invaderetur,
				<lb/>signiferum societatis ex qua is foret auxilium ferre lex iubebat, ac vim armis repellere. Si
				<lb/>quis e nobilitate plebeium occidisset, ad vindictam proximo agnato societatem assistere ; pecunia
				<lb/>si opus foret ac propinquus egeret, communi societatis imper sa persequendam vindictam
				<lb/>statuebat. Si plebeius plebeium invaderet aut occideret, nullae erant partes signiferi neque
				<lb/>societatis. Ex quo apparebat et popularium societates esse solum, et contra potentiam nobibilitatis
				<lb/>constitutas solum : ferturque vox illa legati, cum societates creasset, non iam posthac
				<lb/>recipiendam fora plebei liominis vocem contra potentiam nobilitatis conquerentis, cum quivis
				<lb/>e plebe longe plures habeat iniuriarium vindictaeque consortes quam ulli ex familiis, modo
				<lb/>societatum iura institutaque servarent. Eodem fere ordine extra urbem quoque per florentinum
				<lb/>agrum vexillationes quaedam sunt institutae, magis ne quisquam ex his locis ad nobilitatem
			<lb/>concurreret, quam ut per mutuam sese opem agricolae tutarentur.</p>
			<p><lb/>Roborato plebis statu, ac multitudine in suum favorem traducta, legatus iam tempus maturum
				<lb/>adesse ratus ea quae cogitaverat adimplendi, reductionem exulum aggreditur. Eius
				<lb/>rei causa liberum ab exulibus arbitrium (nam civitas ante concesserat) postulavit, exulum pluribus
				<lb/>locis conventibus actis. Summa tamen omnium ad eos qui Aretii erant referebatur;
				<lb/>ibi namque Verius Circulus et omnis illa factio ingenti multitudine resederat, ducemque suarum
				<lb/>partium sibi constituerat Alexandrum Romenae comitem, consiliarosque et praefectos ex
				<lb/>sui corporis civibus . Hi ergo publica deliberatione arbitrium potestatemque rerum suarum
				<lb/>permiserunt legato. Fuit in eo Consilio Dantes poeta unus e praefectis, et Petrarchae postea
				<lb/>incliti poetae futuri pater: qui ambo simili aestu partium eiecti Florentia, Aretii exulabant,
				<lb/>ubi et Petrarcha ipse mox natus est. Accepto exulum decreto, legatus, syndicis quoque
				<lb/>eorum arcessitis, propositum intentat: reductionem simul et concordiam enixe aggreditur.
				<lb/>Rem per se difficilem longe difficiliorem faciebat, quod ille universam rationem exulum reducendorum
				<lb/>ingrediebatur. Hi autem partim erant albi, recens pulsi, partim gibellini, quorum
				<lb/>sane durior erai causa; difficultaiesque maximae oriebaniur vel restituendorum honorum gratia,
				<lb/>vel inimicitiarum privatarum. Quod si albis solum reducendis conatum diligentiamque
				<lb/>legatus adhibuisset, haud difficulter ea res videbatur effectum quem optaverat habitura. Sed
				<lb/>ille magnitudine animi et favore multitudinis elatus, dum utrumque simul assequi vult, neutrum
				<lb/>assecutus est. Adhaeserant tamen familiae quaedam potentiorum legato, postquam propositum
				<lb/>eius cognoverunt, ac eius factum vehementer iuvabant. Populares etiam multi
			<lb/>pacis avidi eius coepto favebant; quorum ille fiducia nitebatur.</p>
			<p><lb/>Missi ergo ab exulibus syndici cum Florentiam venissent ac frequentem consultationem
				<lb/>apud legatum agerent, resque boni profecto exitus spem habere videretur, nova repente turbatio
				<pb n="96"/>
				<lb/>exorta cuncta prius composita dissipavit. Civibus enim, nihil minus quam tale aliquid
				<lb/>suspicantibus, repente nunciatum est, maxima exules multitudine, iussu legati, adventare quasi
				<lb/>urbem, concedentibus repugnantibusque civibus intraturos. Id cum pluribus simul ex locis
				<lb/>nunciaretur, trepida civitas arma sumpsit, ac magnis in suspicionibus versabatur: legatum
				<lb/>vero ut parum sincerum hominem ac ficte compositum formidabat; multi etiam subdolam
				<lb/>eius versutiam criminabantur. Enim vero legatus se constantissime purgans, neminem a se
				<lb/>vocatum fuisse exulum persancte asseverabat ; totam rem ab adversariis et malevolis, pacisque
				<lb/>et quietis publicae hostibus quadam arte compositam querebatur. Atqui constabat litteras
				<lb/>legati nomine scriptas exules accepisse : sed an verae vel fictae fuerint litterae, ambigebatur.
				<lb/>Nec deerant qui praedicarent a principibus nobilitatis, reditum adversariorum graviter ferentibus,
				<lb/>ad pariendas turbas falso litteras fuisse transmissas. Nos utrum illorum verum fuerit,
				<lb/>in medio relinquimus. Sed qui exulum nomine advenerant, conterriti ea novitate, e vestigio
				<lb/>abierunt. Ita negotium pacis interruptum est. Legatus quoque, ut suspicionem minueret,
				<lb/>tunc, relieta urbe, Pratum concessit. Oppidum ingressus, cum eadem postulasset (nam Pratenses
				<lb/>quoque iisdem seditionibus agitabantur), nihil ad extremum proficere valuit. Quin
				<lb/>etiam dum acrius urgeret, insurgente factione, Prato expellitur. Quare Florentiam reversus,
				<lb/>expeditionem centra Pratenses indixit. Ad eam rem, cum voluntarios milites rogaret et proliterentur
				<lb/>multi, copiaeque iam in urbe crescerent, suspicio iterum coorta est, ne sub alio
				<lb/>praetextu militem cogere ac res novare aggrederetur. Itaque, adversantibus civibus et arma
				<lb/>ponere iubentibus, conatus legati in irritum redierunt. Ea tandem indignatione permotus,
				<lb/>Florentiae simul ac Prato interdixit. Ipse irrito labore ad pontificem rediit .
				<lb/>Eodem anno pons qui ad Carariam dicitur, nimio pendere multitudinis quae ad ludos
				<lb/>incubuerat spectandos, corruit. Erat vero per id tempus non quemadmodum nunc lapideus
			<lb/>est, sed sublicius. Eius ruina multos afflixit.</p>
			<p><lb/>Recessum legati magnae contentiones secutae fuerunt. Pars enim quaedam nobilitatis,
				<lb/>stante nuper in urbe legato, sese illi coniunxerat, ac reductionem exulum intemperanter
				<lb/>concupisse visa fuerat. Erat vero fere ex iis familiis, quae ad albas partes inclinare videbantur:
				<lb/>ea de causa caeterarum familiarum in se contraxerat odia. Ut ergo abiit legatus, reliqua
				<lb/>omnis nobilitas in illos surrexit, praeter Cursium Donatum qui, amicis infensus, centra naturam
				<lb/>suam quiescebat. Hos popularium quoque duae insignes familiae nigrarum partium assertrices
				<lb/>sectabantur, Iunii et Medices. Crescentibus igitur contentionibus, pugna tandem
				<lb/>conseritur. Principium vero pugnae ortum est apud Circulorum Garbensium aedes; mox a
				<lb/>privatis aedibus in forum delata. Cum ergo novum Inter vetusque forum et circa porticum
				<lb/>frumentariam pugnaretur, et invicem modo pellerent, modo pellerentur, Nerius quidam Abbas,
				<lb/>qui suorum inimicus e tota Abbatum familia in urbe restiterat, et centra Circules atque alies
				<lb/>huius factionis in pugna stabat, contemplatus boreae vim in adversarios perflantem, "<q>Fax et
				<lb/>malleoli afferantur, inquit. Iam ego hos cum domibus propriis extorres agam"</q>. Nec mera
				<lb/>delatum ignem in genti lium agnaterumque aedes iniecit, quae non longe a porticu frumentaria
				<lb/>sitae fuerunt. Inde, cum eadem face discurrens ad caput veteris fori, Caponsaccorum
				<lb/>aedes incendit. Is ignis Inter missilia ac tela vires assumens, flatu insuper boreae adiutus,
				<lb/>late pervagatus est; demos et singula carpendo appraehendit. Tabernae venalium rerum
				<lb/>magni pretii in his erant locis: eas cum ignis invaderet, vel incendio cremabantur, vel a
				<lb/>praedenibus diripiebantur. Urbs eodem tempore ardebat, et vicatim oppugnabatur, non secus
				<lb/>ac si hostis intrasset. Quo minus homines ferre epem poterant, eo latius vagatus ignis, inter
				<lb/>due fora primum et circa porticum frumentariam omnia consumpsit: inde rursus vires assumens,
				<lb/>usque ad Arnum pervenit, nec prius finis cremandi est factus, quam supra mille et
				<lb/>septingentas aedes une incendio conflagrarint. Medicatura fuisse ignem vulgo creditum est.
				<lb/>Nec equidem abs re susceptam credulitatem existimarim, cernens etiam nunc admirabilem
				<pb n="97"/>
				<lb/>ac prope stupendam illius vim in parietes etiam ipsos atque lapides, quod reliquiae monstrant,
				<lb/>saevientem. Ob huius incendii damna, pars illa, quae Circulis favebat, succubuit, assumptis
				<lb/>Cavalcantum Gherardinorumque et Pulchrorum aedibus, quibus ea factio plurimum nitebatur,
			<lb/>et vicinis etiam qui una sentiebant eversis.</p>
			<p><lb/>Cedentibus igitur victis, et civitate ad aliquem modum composita, novum rursus periculum
				<lb/>novaque turbatio exoritur. Legato enim, de quo supra diximus, sinistra admodum ac
				<lb/>perversa referente, cum, de suis ipse facinoribus tacens, aliena facinora in crimen vocaret,
				<lb/>ac pontifici qui illum miserat, quasi eius honor spretus esset ac derisui habitus, veluti faces
				<lb/>quasdam indignationis admoveret, commotus pontifex duodecim potentissimos ea tempestate
				<lb/>cives, principes eius factionis quae, tunc urbem tenebat, corripiendos statuit. Eos igitur cum
				<lb/>ad se citasset, varia consultatio fuit: et contemnere simul et parere formidabant, quod in
				<lb/>altero famae, in altero status periculum versaretur: famae, si quasi delictorum conscii, non
				<lb/>irent; status, si per eorum absentiam motus aliquis in urbe suscitaretur. Omnibus tandem
				<lb/>pensitatis, et ad honestatem et ad magnanimitatem potius, visum est pontificem adire. Quare
				<lb/>profecti omnes, ut vocati erant, viri amplissimi principes civitatis, Cursius Donatus, Rubens
				<lb/>Tosa, Gerius Spina ac caeteri potentissimarum familiarum supremi, honestum ac decentem
				<lb/>comitatum ducentes, Perusiam, quod tunc ibi pontifex residebat, pervenerunt. Cum pontificem
				<lb/>patresque adiissent, ac purgandis diluendisque criminibus intenderent, Nicolaus pratensis,
				<lb/>quem legatum in Etruria fuisse docuimus, inter haec dolum committens, exulibus clam
				<lb/>perscripsit, uti Florentiam repente invaderent: nuUum quidem tempus rei patrandae aptius
				<lb/>fore, cum principes omnes diversae factionis de industria evocati abessent; quibus detractis,
				<lb/>ne ausuros quidem esse reliquos cives manum contra attollere, maxima praesertim multitudinis
				<lb/>parte (quod pridem experimento viderit) illorum reditum affectante. Hanc exhortationem
				<lb/>avide complexi exules, cum' alii aliis celeriter significassent, constituta die Florentiam
				<lb/>versus undequaque contendere ita improviso atque secreto, ut nil praesentiretur, ita magna
				<lb/>multitudine, ut cuncti expavescerent. Fuerunt enim peditum supra novem millia, equites vero
				<lb/>ad mille septingentos. Hae copiae maxima ex parte Aretinorum Bononiensiumque fuerunt:
				<lb/>quae civitates, iisdem infectae partibus, albis favebant. Cum igitur, vergente iam in occasum
				<lb/>sole, non procul ab urbe via Bononiensi primae exulum copiae apparuissent, civitas
				<lb/>repente in armis fuit, vigiliaeque ea nocte prope vicatim actae. Addebat terrorem debilitas
				<lb/>urbis, quae nondum absolutis novis raoenibus, et antiquis propter spem novorum neglectis,
				<lb/>non satis valida contra oppugnationem putabatur. Exules prima luce bifariam partitis copiis,
				<lb/>ad primum fere lapidem Bononienses in subsidio reliquere. Ipsi vero cum Aretinis ad
				<lb/>urbem descendentes, nullo negotio nova transgrediuntur moenia. Inde levia quaedam praelia
				<lb/>commissa sunt: in quibus superante multitudine, cum cives dimovissent, ad laevam tenentes
				<lb/>iter, non longe a Servorum tempio patentiori loco aciem struxerunt. Signo dato, cum ad vetusta
				<lb/>moenia discurrissent,contra viam gladiariam et portulam, qua via illa claudebatur, maxime
				<lb/>impetum fecerunt. Eam cum repulsis defensoribus perfregissent, ingressi antesignani usque
				<lb/>ad Martis templum praeliantes pervenerunt, et vexilla quaedam intra portam illata magnum
				<lb/>terrorem praebuerunt civibus. Nec ambigitur, quin eodem impetu, si secuta fuisset acies,
				<lb/>exules illa die victores fuissent. Sed, cunctando extra portam ac exitum pugnae expectando,
				<lb/>concurrendi ac se conglobandi civibus facultatem praebuere. Itaque, concursu postea ad
				<lb/>eum locum facto, quo hostem intrasse cla'mabatur, sese cohortantes cives invadentesque
				<lb/>extra portam deiecerunt. Sunt qui putent exules non sat unanimes fuisse ad urbem invadendam,
				<lb/>et albos gibellinorum vires expavisse. Nam, qua ratione a viris militaribus ac bellorum
				<lb/>expertis omissura fuerit vel aciem totam primo impetu irrumpere, vel, cum uno in loco pugnaretur,
				<lb/>aliis subinde locis admovere? Iam vero Bononiensium copias, quae in urbe conspectae
				<lb/>magnum terrorem afferre potuerunt civibus, quo tandem Consilio procul ab urbe
				<pb n="98"/>
				<lb/>reliquerunt? Haec et huiusmodi errata suspicionem praebent, quasi mallent quidam exulum
				<lb/>urbe non potiri, sed aciem dumtaxat admovere, quo ipsi per pactionem reciperentur. Nam
				<lb/>pulsos nuper cives quos vocabant albos non tam voluntas quam necessitas gibellinis coniunxerat;
				<lb/>nec, si facultas esset, passuri sese invicem videbantur. Et relictam de industria
				<lb/>procul ab urbe Bononiensium putant aciem, quoniam illa maxime cum Ubaldinis et aliis
				<lb/>gibellinae factionis hominibus venisset. Ego vero, quid animi habuerit unusquisque exulum,
				<lb/>haud facile existimo quemquam esse dicturum. Verum haec et huiusmodi errata in
				<lb/>re militari evenire non alienum puto, ubi non unus dux, sed multi ductores praesunt, nec
				<lb/>miles est qui post signa ingreditur, sed collectitia turba neminis unius imperio consueta: quae
				<lb/>omnia tunc aderant, nam et multi aequales inter se duces erant, et manus tumultuaria atque
				<lb/>nova. Bononienses simul atque repulsos, qui urbem intraverant, cognovere, et nunciabant quidam
				<lb/>aciem quoque extra portam esse profligatam, confestim signa moventes abiere. Qui
				<lb/>vero ante portam in acie stabant, cum a prima luce ad meridiem constitissent, siti atque calore
				<lb/>fatigati, labescere iampridem coeperant. Itaque, postquam abiisse Bononienses audiverunt,
				<lb/>quasi deserti a suis, e vestigio secuti sunt tanta trepidatione, ut fuga magis quam profectio
				<lb/>videretur. Fauci ex civibus post eos egressi quosdam postremo agmine interfecerunt :
				<lb/>reliqui ea ipsa qua venerant via remearunt. Cum, superato colle, in agrum mugellanum descenderent,
				<lb/>obviam illis fuerunt Pistoriensium copiae, quas Tolosanus Ubertus florentinus
				<lb/>eques et ipse exul eadem ex causa adducebat. Erant autem equites trecenti, pedites vero
				<lb/>circiter octingentos. Ab his Tolosanus cognovit et quid actum esset, et quid spei superforet;
			<lb/>itaque, converso itinere, Pistorium reduxit.</p>
			<p><lb/>Per eosdem fere dies quibus haec ab exulibus attentata sunt, Benedictus pontifex romanus
				<lb/>vita decessit, magnaeque sunt patrum discordiae in eligendo secutae. Itaque, cives nuper
				<lb/>ad pontificem evocati, cognita legati fraude et apud patres conquesti, Florentiam illieo redierunt.
				<lb/>Versi dehinc ad rempublicam statumque civitatis roborandum, quoniam apparebat
				<lb/>magna superesse certamina, societatem renovarunt cum aliis Etruriae populis, qui easdem
				<lb/>per id tempus sectabantur partes. Hi fuerunt Lucenses, Volaterrani, Senenses, Pratenses,
				<lb/>Geminianenses, Collenses, Tifernates, quos Castellanos vulgo dicunt. Omnes hi simul uno
				<lb/>foedere colligati ducem sibi praeficere aliquem maioris auctoritatis statuerunt, cuius auspiciis
			<lb/>bellum inferrent.</p>
			<p><lb/>Robertus erat per id tempus filiorum Caroli regis in Italia maximus, insigni iam tunc
				<lb/>indole ac magnae spei iuvenis. Hunc deligere ducem placuit. Eius rei gratia, missi Neapolim
				<lb/>oratores duo: Rainerius Foresi et Borgus Rinaldi. Iverunt et a Lucensibus Senensibusque
				<lb/>oratores alii. Qui regem primo, mox iuvenem allocuti, tandem illius adventum in
				<lb/>Etruriam impetrarunt huiusmodi conditionibus dictis receptisque: uti Robertus in Etruriam
				<lb/>veniret; exercitum Florentinorum sociorumque ductaret; nullam in urbibus oppidisve potestatem
				<lb/>haberet; in exercitu vero animadvertendi in eos qui non parerent sibi ius esset; si
				<lb/>pecunia damnaret, aerarlo civitatis oppidive, cuius damnatus civis oppidanusve foret, applicaretur;
				<lb/>annum integrum in Etruria gerendo bello perstaret, nec inde abiret nisi aut evidens
				<lb/>periculum regni paterni aut pontificis iussus moram eius impediret: contra vero Florentini
				<lb/>sociique stipendia equitibus quos adduxisset in menses singulos darent, sibique et familiae
				<lb/>diurnam pensionem. Harum pecuniarum maximam omnium partem, Florentini ex foedere
				<lb/>conferebant, proximam Lucenses, pauciorem Senenses, perexiguam deinde Pratenses, Tifernates,
			<lb/>Geminianenses et Collenses.</p>
			<pb n="99"/>
			<p><lb/>equites non ampio quidem numero, sed viros nobiles ad bellum delectos. Civitates, iam Consilio
				<lb/>habito, Pistorium obsidere constituerant, quod ea urbs per id tempus ab adversariis
				<lb/>tenebatur, Florentinisque et Lucensibus bellum assiduum inferebat. lirjtur, postquam Florentiam
				<lb/>venit Robertus, coactum paulo post exercitum in Pistorienses duxit. Venenint alia
				<lb/>ex parte Lucenses magna multitudine, ac se Florentinis caeterisque sociis coniunxerunt.
				<lb/>Castris non longe positis, cum undique Pistorium cinxissent, expugnare urbem aggrediuntur;
				<lb/>sed resistebatur acerrime ab bis qui in urbe erant Pistoriensibus. Et aderant florentinorum
				<lb/>exulum non contemnenda manus et conducti' equites mercede circiter trecentos. Hi cum
				<lb/>urbem egregie defenderent, ac ob eam rem longior intercessura videretur mora, Florentini
				<lb/>et socii obstinatis animis vallo et fossa urbem circumdarunt, castellisque et turribus opportunis
				<lb/>locis munierunt, ut nemo ingredi egredive posset. Crebra vero quotidie praelia inter
			<lb/>moenia urbis fossasque committebantur.</p>
			<p><lb/>Dum ea geruntur apud Pistorium, Clemens pontifex romanus (is enim Benedicto nuper
				<lb/>defuncto in pontificato successerat), hortatu Nicolai pratensis, duos simul legatos in Etruriam
				<lb/>misit. Hi, quartum fere mensem postquam obsidio coepta fuerat, cum in castra venissent,
				<lb/>Roberto duci exercituique ex auctoritate pontificis edixerunt, uti ab armis discederent obsidionemque
				<lb/>dissolverent: bis nisi parerent, censuras gravissimas protulerunt. Robertus dicto
				<lb/>pontificis audiens fuit: id enim ab initio nominatim exceperat. Caeteri quoque populi longiorem
				<lb/>militiam veriti, destiterunt. Florentini solum et Lucenses obstinatis animis obsidionem
				<lb/>prosecuti sunt, consoli non tam ex animo pontificis, quam ex procuratione adversariorum
				<lb/>praecepta illa comminationesque prodire, ac paulo ante in principibus experti civibus nihil
				<lb/>neque firmi neque sinceri curiam h abere. Ea indignatione legatorum praecepta contemnere,
				<lb/>nec tantis laboribus coeptam protractamque obsidionem dissolvere statuerunt. Legati, quoniam
				<lb/>dicto non parebatur, in Florentinorum Lucensiumque praesides sententiam tulerunt;
				<lb/>urbibus autem eorum interdixerunt sacris. Robertus igitur, relieta apud Pistorium maxima
				<lb/>parte equitatus quem veniens in Etruriam duxerat, ipse tenui comitatu in Provinciam primo,
				<lb/>mox in Galliam transiit, pontifici pro assumptione gratula'tum. Florentini vero et Lucenses
				<lb/>obsidione perseverantes, urbem' arctius in dies presserunt. Milites, ne longiori afficerentur
				<lb/>militia, vicissim mutabantur, ut novi veteribus, et integri succederent fessis. Ad undecimum
				<lb/>usque mensem protracta obsidio est. Tandem, cum iam necessaria deficerent, qui obsidebantur
				<lb/>turbam mulierum et inutilium bello hominum exigere coeperunt. Sed hi cum ad munitiones
				<lb/>pervenerant, non minus acerbe a militibus qui stabant pro vallo in urbem reiiciebantur.
				<lb/>Ita, longitudine belli domiti Pistorienses, in potestatem venerunt, exulibus qui intus erant incolumibus
			<lb/>abire pactis, civibus autem impunitate concessa.</p>
			<p><lb/>Postquam urbe potiti sunt Florentini et Lucenses, moenia undequaque diruerunt, fossas
				<lb/>compleverunt, agrum et regionem inter se partiti sunt; urbi vero afflictae ac semirutae communiter
				<lb/>imperitarunt. Captum est autem Pistorium v idus aprilis anno christianae salutis
				<lb/>trecentesimo sexto supra mille, cum superiori maio obsideri coeptum esset: finemque habuit
			<lb/>pistoriense bellum.</p>
			<p><lb/>Haud multo post reductas Pistorio copias, Florentini in agrum mugellanum profecti, Accianicum
				<lb/>obsederunt. Id erat castellum Ubaldinae gentis, et situ loci et structura murorum
				<lb/>longe munitissimum. Causa obsidendi illa fuit, quod maxima vis exulum eo in castello consederat,
				<lb/>a quibus non terrores modo, verum etiam damna finitimis inferebantur. Tribus mensibus
				<lb/>omni conatu Florentinus circa illud commoratus, tormentis maxime et cuniculis oppugnationem
				<lb/>tentavit. Verum conatus omnes in irritum casuri erant, aspernante munitissimo
				<lb/>loco, nisi suspicio inter principes eius familiae coorta certatim compulisset ad deditionem
				<pb n="100"/>
				<lb/>faciendam. Quare, pecunia expromissa, castellum tandem receptum est et ad solum eversum.
				<lb/>Incolarum autem pars in subiectam planitiem' redacta, et oppidum ibi conditura, quod postea
			<lb/>Scarpariam vocitarunt.</p>
			<p><lb/>Eodem anno magistratus noviter creari in urbe coeptus est centra nobilitatem, quem
				<lb/>executorem iustitiae dixerunt. In hunc magistratura raagna pars eius curae, quae prius ad
				<lb/>officiura vexilliferi iustitiae pertinebat, translata est. Et quo gratiae metusque abesset suspicio,
				<lb/>peregrinum sumere placuit, et quidera extra Etruriam oriundum. Societates etiam
				<lb/>populi eodem anno renovatae, una detracta ex tribu Scradiana. Eo factum est, ut pro XX
				<lb/>societatibus decera et novera instituerentur. Ac secuti tunc priraum vexilla cives ante diem
			<lb/>octavum calendas sextiles transmiserunt.</p>
			<p><lb/>Per haec ipsa tempora Nepoleonem Ursinum romanae ecclesiae cardinalem Clemens pontifex
				<lb/>in Italiam misit ad discordias Etruriae componendas. Huius autem legatio eodem
				<lb/>auctore manasse creditur, quo superiorum legatorum. Nicolaus enim pratensis nuper his
				<lb/>contentionibus imbutus, vel acerrimum patronum apud pontificera agebat pro exulibus reducendis.
				<lb/>Gratia vero maxima apud Clementem poterat, quoniam eius pontificis electio ex sinu consiliorum
				<lb/>suorum fluxisse credebatur. Nam inclusi nuper apud Perusiam patres, cura magnis
				<lb/>inter se discordiis certarent, huius praecipua calliditate in burdegalensem archiepiscopum
				<lb/>consenserunt, cui mox Clementi placuit appellare Ea de causa recenti gratia potens, ubi
				<lb/>priores legati re infecta redierunt, Nepoleonem, fiducia quadara generis, in Etruriam persuasit
				<lb/>legandum. Ille igitur pontificis iussu Lugdunio movens, cura superatis Alpibus in
				<lb/>Italiara pervenisset ac iam Etruriae propinquaret, praemissis Florentiam nimciis adventum
				<lb/>suura populo significavit, et sibi parari locum in urbe petiit. Frequenti super ea re consultatione
				<lb/>habita, cum varia variis placerent, tandem vicit eorum sententia, qui non recipiendum
				<lb/>in urbem censebant, ob superiorum exempla legatorum, a quibus auctae fuerant potius civium
			<lb/>discordiae, quara aut deminutae aut sublatae.</p>
			<p><lb/>Nepoleo igitur a Florentinis recusatus, Caesenam se contulit . Inde, cum frustra saepius
				<lb/>rem tentasset, et principes quosdam civitatis coercere metu censurae niteretur, non parentibus
				<lb/>civibus, interdicto urbera subiecit. Sed cum minimura ea quoque re proficeret, quoniam
				<lb/>assueta iampridem civitas longe aspernabatur, vi et armis conandura ratus, parare copias ac
				<lb/>bellum inferre constituit. Ea de causa, principio sequentis anni Caesena raovens per sarsinatem
				<lb/>agrum, superato Apennini iugo, Aretiura venit, quod eara urbem ad bellum inferendum
				<lb/>parandasque copias aptissimam iudicabat. Receptus ab Aretinis, praeter Florentinorum
				<lb/>exules, qui ad eura undique confluxerant, magnum insuper equitura numerum, non ex Etruria
				<lb/>raodo, verum etiam ex Latio et Sabinia, et Umbria contraxit. Cum bis copiis ingredi
				<lb/>florentinura agrum exulesque vi reducere constituerat. At civitas, cognito legati Consilio,
				<lb/>copias irapigre paravit, et socios amicosque rogavit auxilia; quibus undique affluentibus, cum
				<lb/>aliquanto superior copiarum raultitudine videretur, minirae expectandura putavit, quoad legatus
				<lb/>fines eius intraret, sed obviara profecta in agrum aretinum copias raisit. Hae per Ambriam
				<lb/>fluvium euntes, superato ad extremum colle, Gargonsara circumsederunt, quod in eo castello
				<lb/>paulo ante exules Florentini magnos conventus egisse dicebantur, et Consilia iniisse in urbem
				<lb/>redeundi. Quare honestum magis visura est copias eo ducere, quara si contra legatura ipsum,
			<lb/>nulla prius lacessiti iniuria, conarentur.</p>
			<p><lb/>Dura circa Gargonsara raoratur Florentinorum exercitus et oppugnationi intendit, legatus
				<lb/>omnibus copiis Aretio profectus, diversa ab hoste regione, casentinati via, Florentiam versus
				<lb/>ducere contendit. Eius rei tanta repente trepidatio civitatem pervasit, ut qui domi remanserat
				<pb n="101"/>
				<lb/>confestim exercitum revocarent ; et qui in exercitu erant, audita profectione hostium,
				<lb/>sine ullo ordine proriperent se atque abirent. Legatus, cum in media iam esset via, reversionem
				<lb/>Florentini exercilus cognovit; quare et ipso, mutato Consilio, Aretium copias reduxit.
				<lb/>Moratus post haec aliquantum circa ea loca, cum spe vana pacis distineretur, tandem, nulla
				<lb/>notabili perfecta re, in Galliam abiit. Civitas gravibus censuris obnoxia remansit; nec absolutionis
				<lb/>spes in praesentia suberat, nec sane apud cives petendi voluntas. Contumaciter
				<lb/>enim maxime per id tempus degebant, experti pontificum voluntates insinceras piane, nec tam
				<lb/>pro ratione quae perpetua est, quam pro eorum qui praesidebant cupiditate mutari. Et accedebat
				<lb/>indignatio, quod, cum ipsi fautores romanorum pontificum fuissent, illorum tamen
				<lb/>patrocinium ingrate quidem ac perverse pro inimicis stare cernebant. Quamobrem et ipsi
				<lb/>quoque dolore conciti, quoniam belli sumptus culpa ecclesiasticorum hominum provenire existimabant,
				<lb/>grandia ecclesiasticis religiosisque locis personisque tributa superposuere. Eorum
				<lb/>tam acerbe facta per id tempus exactio est, ut plus cladis inferret vexatio exactorum, quam
			<lb/>persolutio ipsa pecuniarum.</p>
			<p><lb/>Proximo dehinc anno quies fuit ab externis bellis; domi autem seditiones insuper coortae
				<lb/>graves, et a civibus arma sumpta ex huiusmodi causa. Cursium Donatum iampridem alieno
				<lb/>fuisse animo in cives suae factionis diximus. Videtur porro id maxime periculosum in praestantibus
				<lb/>viris, quod virtutis meritorumque suorum consoli, arroganter potius requirere honores,
				<lb/>quam ambitiose petere sustinerent. At populorum ea fere natura est, ut rogantibus et
				<lb/>ambientibus magis concedant. Ea contentio ad arma plerumque et civile bellum prorumpere
				<lb/>consuevit, cum et praestantes viri adversus ingratitudinem civium suorum concili, impetum
				<lb/>animi regere nequiverunt, et cives superbiam ac fastidium summorum virorum cavillati, non
				<lb/>iam pro civibus, sed pro tyrannis gerere criminantur; quod tunc Florentiae accidit. Neque
				<lb/>enim prius cessatum est vel a Cursio indignatione provehi, vel a quibusdam civibus illius
				<lb/>superbiam inquietudinemque accusar!, quam ad arma et sanguinem ac civile dissidium res
			<lb/>prorupit.</p>
			<p><lb/>Caeperat iampridem Cursius motum omnem reipublicae non cunctanter arripere, ut in
				<lb/>postulandis rationibus publicarum pecuniarum supra monstravimus. Eo fiebat, ut quicumque
				<lb/>magnis in republica viris infensi resistere vellent, omnes ad ipsum, tamquam ad patronum
				<lb/>calamitosorum, prohibitoremque iniuriarum concurrerent. Ille vero palam loqui, insectari,
				<lb/>protegere, denique lacessere non formidabat. Per has quidem artes nomen eius viri, quod
				<lb/>nobilitatis columen esse consueverat, populare iam et plausibile factum erat. Et delectabat
				<lb/>plebem excelsa quaedam et invicta magnitudo animi, qua caeteris omnibus illa tempestate
				<lb/>praecellere imminereque videbatur, Ipse quoque, hac sublevatus aura, novas res crebro suscitare,
				<lb/>tela promere, armatorum ca'tervas dorai habere, adversarios deterrere pergebat. His
				<lb/>rursus in civitate sic praevalebat, ut cunctos et auctoritate et potentia superaret. Crescentem
				<lb/>in dies virum multaque molientem adversarii tandem, quasi tirannidis assectatorem, criminari
				<lb/>coeperunt, occasione freti, quod ille haud multo prius, defuncta uxore, affluitale nova
				<lb/>Uguicionem Fagiolanum, hominem potentem domi ac diversarum partium, vel praecipuum
				<lb/>assertorem sibi socerum adscivisset. Hanc igitur affinitatem, statim ubi de illa auditum est,
				<lb/>carpentes adversarii, perinde, quasi immineret libertaiis periculum, arma propere invaserunt.
				<lb/>Ille vim centra se parari sentiens, arma corripuit, et vicinas domui suae partes communivit.
				<lb/>Sed plebis animos ab eo averterant inimicorum voces, missa profecto auxilia venire a socero
				<lb/>asserentes, quibus rempublicam occupaturus esset. Ilaque convenit apud eum non mui illudo
				<lb/>quanta solebat, sed familiarium dumtaxat et amicorum maniis; qua etsi exigua fretus, se contra
				<lb/>vim populi tutabatur, nec magistratui parebat vocanti, formidans inimicorum calumniam
				<lb/>contra se iactatam. Magistratus igitur inimicorum vocibus rumoribusque exagitatus, quoniam
				<pb n="102"/>
				<lb/>ille haudquaquam parebat, armis etiam se tutabatur, quasi reum damnavit, adeo iudicionim
				<lb/>ordine intermisso, ut eodem die accusatum, eodem citatum, eodem condemnatum fuisse constet.
				<lb/>Ad sententiam mox exequendam ire placuit, ac populi manus ad eam rem ex ordine
				<lb/>iustitiae arcessita: quae postquam apud eum convenit, magistratus a praetorio movens,
				<lb/>praeeunte vexillifero iustitiae cum multitudine armatorum et societatibus item sub vexillis sequentibus,
				<lb/>populari impetu domos Cursii adierunt. Ille, nihil' magis deterritus, omnem vim
				<lb/>populi parva ipse manu distinere audebat; et muniverat aditus non armata modo ade, verum
				<lb/>etiam impedimentis, quo facilius ruentis in se multitudinis impetum arceret. Ad ea loca
				<lb/>postquam magistratus pervenit, aliquot horis acriter pugnatum est. Tandem, redundante multitudine
				<lb/>populi, et cuncta undique compiente, effractis proximarum domorum hortorumque
				<lb/>parietibus, cum alii aliunde intra munitiones penetrassent, qui centra stabant, omissa defensione,
				<lb/>aufugerunt. Cursius ipse cum paucis egressus urbe, Casentinati via fugam arripuit.
				<lb/>Verum, missa post eum confestim equitum turma, non longe ab urbe fugientem consequitur,
				<lb/>et praeliando sistere compellit. Ita, circumventus inimicorum multitudine, demum occiditur.
				<lb/>Interfecti sunt et alii quidam cum eo, totaque illius factio profligata. Hunc finem habuit
				<lb/>Cursius Donatus, vir procul dubio egregius, caeterum inquietior civis quam bonae reipublicae
				<lb/>conveniret . Fuisse vero suspicionem vel calumniam potius quod de tyrannide obiiciebatur,
				<lb/>vel ex hoc intelligi licet, quod apud collegium partium optimarum nunquam eius nomen ut
				<lb/>inimicum vel adversum fuerit annotatum, cum in caeteris huiusmodi damnatis id fieri consuesset;
				<lb/>quodque agnati et familia nil diminuta gratia in civitate remanserunt, nec multo post
			<lb/>illius necem ulti sunt, tamquam privatam iniuriam publica manu factam.</p>
			<p><lb/>Per idem fere tempus Aretini Tarlatum genus, sic potens opibus ut pene dominaretur,
				<lb/>seditione facta, pepulerunt, et guelfarum partium homines, qui iamdiu exularant, in urbem
				<lb/>revocarunt; quibus rempublicam capessentibus, celeriter pax et societas inita est cum florentino
			<lb/>populo, ac superiori contentioni finis impositus.</p>
			<p><lb/>Principio insequentis anni, ortis apud Pratenses sedi'tionibus, altera factio oppido pellitur.
				<lb/>Eam rem in tam propinquo loco minime ferendam censuit florentinus populus; sed,
				<lb/>patrocinio suscepto, pulsos restituit. Constabat vero eam turbationem Pistorienses quoque
				<lb/>finitimos commovisse: qui non has modo, sed et quascumque rerum novarum occasiones percupide
				<lb/>arrepturi videbantur, infensi maxime Lucensium dominatu, in quos et veteri odio et
				<lb/>recenti dolore incendebantur. Itaque, id veriti Lucenses (eos namque et Florentinos urbem
				<lb/>partitos diximus) delendum funditus Pistorium censebant, et Florentinos ad eam rem provocabant.
				<lb/>Sed praevaluit mansuetudo apud florentinum populum; misertusque sociorum antiquorum
				<lb/>casum, non modo non consensit Lucensium irae, verum etiam Pistoriensibus fecit
				<lb/>animos ad se tutandum. Itaque, dempto Florentinorum metu, non viri modo, sed et foeminae
				<lb/>et pueri et religiosi, oranis denique sexus atque aetatis, die noctuque operi incumbentes,
				<lb/>fossas purgare urbis ac diruta nuper moenia festino reficere conatu aggressi sunt; summa
				<lb/>denique vigilantia et labore urbem ad aliquem modum communitam a Lucensibus defenderunt.
				<lb/>Ita Pistorium in suam rediit potestatem ; nec facile dixerim malori animo florentinus populus
			<lb/>eam urbem ceperit an dimiserit.</p>
			<p><lb/>Eodem anno bellum contra Aretinos renovatum est. Tarlati enim diversae factionis
				<lb/>principes, quos superiori anno pulsos Aretio diximus, opera maxime Uguicionis Fagiolani in
				<lb/>urbem redierunt, et diversarum partium homines, qui nuper reversi foedus cum Florentino
				<lb/>populo renovarant, improviso aggressi, post multam caedem eiecerunt. Ea de causa missae
				<lb/>confestim equitum peditumque copiae in agrum aretinum, exulibus coniunctae, magnas regioni
				<pb n="103"/>
				<lb/>intulerunt clades, incendiisque et rapinis cuncta foedarunt. Ita bellum ex integro renascitur.
				<lb/>Per idem tempus, legato romanae sedis contra Venetos bellum gerenti auxilia equitum
				<lb/>Florentini miserunt. Id suo ne ipsi motu an rogatu illius fecerint, quo gratiam reconciliationemque
				<lb/>promererent, haud satis compertum habeo. Caeterum is legatus, paulo post Venetis
				<lb/>magno fusis praelio, beneficientiae memor, interdictum sustulit et civitati restituit sacra.
			<lb/>Hoc tandem modo reconciliata urbs in gratiam rediit.</p>
			<p><lb/>Eodem anno copiae in lines Volaterranorum deductae gravissimas contentiones inter
				<lb/>Geminianenses ac Volaterranos pro finibus agrorum coortas, de quibus iam simul digladiabantur,
				<lb/>removerunt, ac limites agris ex arbitrio posuerunt, ne amplius de bis ambigeretur.
				<lb/>Extremo eius anni, equites trecenti ac pedites circiter sexcenti Florentia profecti, per
				<lb/>medios Aretinorum tines iter facere perrexerunt, ut Tifernatibus sociis et amicis, qui per
				<lb/>id tempus ab Aretinis bello premebantur, opem ferrent. Audax coeptum ac pene temerarium
				<lb/>finem habuit prosperum : nam cum, relieto ad laevam Amo, in viam Perusinam descendissent,
				<lb/>et Cortonam versus iter facerent, Aretini, captis post eos copiis, quia paucitatem
				<lb/>spernebant, nullo neque ordine neque duce, sed sola voluntate, ut quisque celeritatis habuit,
				<lb/>delati sunt. Ita, rari et imparati ruentes, aliquot ea die detrimenta susceperunt; et ceciderunt
				<lb/>praecipui nominis duo: Vannes Tarlati lilius e familia nobili, et Uguicio Gherardinus
				<lb/>exul florentinus. Signa militarla Aretinorum tria victores capta retulerunt .
				<lb/>Carolus rex secundus hoc anno decessit. Regnum ad' Robertum eius filium pervenit.
				<lb/>Proxima dehinc aestate, Florentini et socii, contractis undique copiis, in Aretinos duxere
				<lb/>Cum in agrum aretinum pervenissent, coniunctis aretinis exulibus, apud domum veterem posuerunt
				<lb/>castra. Inde crebris praeliis urbem aggressi, expugnare nitebantur. Dum apud Aretium
				<lb/>esset Florentinorum exercitus, oratores Henrici, nuper ad imperium delecti, Florentiam
				<lb/>venerunt. Hi cum publicum sibi auditorium postulassent, priores civitatis, vocato amplissimorum
				<lb/>civium Consilio, dicendi quae afferrent fecerunt potestatem. Oratores, pleraque oratione
				<lb/>in laudandis toUendisque virtutibus novi principis absumpta, cum verborum grar.diloquentia
				<lb/>divino simul humanoque consensu provectum tantae dignitalis ad fastigium demonstrassent,
				<lb/>tria subinde proposuerunt : adventum eius in Italiam cum validissimo tremendoque
				<lb/>exercitu ex invictissimis illis asperrimisque nationibus, proximo tempore futurum ; esse praeterea
				<lb/>sui propositi Florentiam adire, pacis constituendaeque urbis causa: itaque, parari sibi
				<lb/>receptum iam inde commonuere; insuper molestum esse principi Aretinos bello premi, cum
				<lb/>si quid ab illis secus quam deberetur admissum fuisset, ad ipsum potius deferendum iudicium,
				<lb/>et sic vindictam exposcere conveniat, quam propria auctoritate ultum ire; quapropter,
				<lb/>iubere uti discedant ab armis, Aretinosque ultra prosequi desistant. Responsum est oratoribus
				<lb/>datum in hunc maxime modum: laetitiae cunctis esse debere talis principis, qualem ipsi praedicent,
				<lb/>assumptionem ; quod vero nuncietur eiusdem in Italiam transitus cum ferocissimarum
				<lb/>gentium exercitu, id porro vix credibile videri imperatorem romanum tantam vim barbarorum
				<lb/>in Italiam, quasi in hostilem terram, adducere; convenire quidem romano principi Italos
				<lb/>contra barbaros, non barbaros contra Italos secum trahere; sperare tamen se qua moderatione,
				<lb/>qua iustitia esse dicitur, bene cuncta provisurum; quod autem sibi Florentiae parari iubeat,
				<lb/>super ea re ita provisurum florentinum populum, uti saluti dignitatique suae expedire censebit;
				<lb/>exercitum vero Aretium misisse, ut aretinos cives, socios et amicos florentini populi,
				<lb/>quos diversa factio immaniter pepulisset, in urbem restituerent ; huius tam insti operis causa
				<lb/>neminem sibi succensere posse, praesertim cum ea factio quae urbem teneat, pacem fregerit
				<lb/>et ultro intulerit bellum, et ad tyrannidem eversionemque eius civitatis manifeste coatendat:
				<lb/>iustum principem, si eam rem cognoverit, laudaturum esse potius Florentinorum factum quam
				<pb n="104"/>
				<lb/>reprehensurum; sed expectare, quoad illi deferantur quaerelae, in eo certissimam fore sociorum
			<lb/>perniciem: quibus postea, etsi cupiat princeps mederi, non possit.</p>
			<p><lb/>Accepto responso, oratores Aretium profecti, ante quam urbem intrarent, in castra pervenerunt.
				<lb/>Ibi quoque ex principis auctoritate cum eadem praecepissent, tantum abfuit ut
				<lb/>dicto pareretur, ut etiam in ipsorum oculis solito infestius cuncta hostilia contra urbem intentarent.
				<lb/>Et oratores quidem novi principis in hunc modum abiere. Florentini vero aliquandiu
				<lb/>circa Aretium commorati, tandem, cum vanum appareret expugnationem tentasse,
				<lb/>praesidio apud Turritam, duobus fere passuum millibus ab urbe, opportunissimo loco communito,
				<lb/>aretinisque exulibus in eo relictis, ut inde bellum inferrent, ipsi, vastato circa urbem
				<lb/>agro, omnibusque vicis exustis, Florentiam copias reduxere
				<lb/>Henrici fama per id tempus in dies magis crescebat, variique rumores afferebantur. Et
				<lb/>iam ex Germania in Galliam transiisse asseverabant, circaque Rhodanum Lemanumque lacum,
				<lb/>audiendis civitatum legationibus comparandisque copiis quas traduceret, immorari. Legati
				<lb/>vero frequentes ab Italia ad illum currebant; exules Florentini, quoscumque non impediebat
				<lb/>egestas, ad eum confluere dicebantur. In hac suspicione civitas quid agendum foret consultabat.
				<lb/>Erant quibus optimum videretur legationem mittere, ne principis maiorem in modum
				<lb/>alienaretur animus; inclinare quidem illius mentem haud difficile fore, praesertim pecuniarum
				<lb/>indigentem, quas ab exulibus sperare nequaquam possit; barbarorum animos cupiditate
				<lb/>et auro singula metiri. Aliis periculosum id consilium videbatur, quoniam nomen ipsum imperii
				<lb/>alienum inimicumque suis rationibus esset, neque conduceret pacis reconciliatiouisque
				<lb/>auctorem illum assumere, missioque ipsa legatorum hanc praebere ansam videretur. Praeterea,
				<lb/>si receptum in urbem petat, quod ante oratores sui denunciarunt, negaturi ne sint legati
				<lb/>an concessuri ? Atqui si negaturi sint, ad manifestam indignationem ; si concessuri, ad manifestam
				<lb/>perniciem mittere. Nam, si urbem introeat, quis temperaturum confidat? Huius
				<lb/>deliberationis cum utraque pars rationem haberet probabilem, utraque suo tempore pervicit.
				<lb/>Nam ab initio praevaluit eorum sententia, qui mittendam legationem censebant ; itaque, non
				<lb/>delecti modo oratores, verum etiam apparatus omnes facti. Ad extremum mutata sententia,
				<lb/>et non mittere decretum. Inclinavit autem maxime ad id consilium Roberti Siciliae regis
				<lb/>cognita voluntas, qui inimico esse animo in Henricum ferebatur. Itaque, perinde quasi ageretur
				<lb/>de partium studiis, huic inhaerendum, illi repugnandum esse statuerunt. Robertus
				<lb/>autem ipse haud multo post Florentiam venit. Redibat autem a pontifice tunc in Gallia commorante:
				<lb/>a quo, nuperrime defuncto patre Carolo, concessionem regni coronamque susceperat.
				<lb/>Is igitur et sua gratia, quod antea pistoriensi bello propensissima cognitus fuerat
				<lb/>benevolentia in Florentinos, et paterno simul avitoque favore, summis honoribus a civitate
				<lb/>recipitur. Confirmandis civium animis contra novi principis terrorem simultatibusque tollendis
				<lb/>mense fere integro Florentiae commoratus, societatem foedusque renovandi auctor fuit civitatibus
				<lb/>adversus Henrici potentiam; et se missurum auxilia, cum tempus expeteret, pollicitus
			<lb/>est.</p>
			<p><lb/>Dum haec Florentiae geruntur. Aretini exules, qui in praesidio contra urbem munito
				<lb/>relicti erant, quotidianis prope incursibus usque ad Aretii moenia infestabant. Hanc assiduam
				<pb n="105"/>
				<lb/>vexationem non ultra ferendam hostes rati, praesidium expugnare adoriuntur. Cum
				<lb/>fortiter ab exulibus resisteretur, neque capi praesidium posset, fame et obsidione pervincere
				<lb/>constituerunt, putantes (id quod erat) non multum commeatus intra munitiones teneri, sed
				<lb/>dietim fere ex proximis castellis, quae ad exules defecerant, importari. Hac igitur fiducia
				<lb/>circumsistentes praesidium obsidebant, telisque et machinis impuguabant. Ob id periculum
				<lb/>sociorum, missa rursus a Florentinis auxilia equitum, cum ex amicis oppidis peditem coegissent,
				<lb/>liberare obsessos pergunt. Cum iam appropinquarent praesidio, et hi qui obsidebant
				<lb/>sese unum in locum conglobassent, exules, desertis munitionibus, incolumes ad florentinum
				<lb/>equitatum evaserunt. Ita, liberati periculo, in proxima castella deducuntur. Hostes quoque,
				<lb/>incenso ac diruto praesidio, redierunt in urbem. Et bellum quidem ab aretinis exulibus acriter
				<lb/>inferebatur: Florentini vero auxilia submittebant; interdum quoque maioribus copiis,
			<lb/>profecti, usque ad Aretii moenia infesto agmine populabantur.</p>
			<p><lb/>Caeterum, ab hoc aretino bello maior insuper cura mentes hominum avocabat. Henricus
				<lb/>quidem, superatis Alpibus, in citeriorem Galliam descendisse nunciabatur, et quidquid
				<lb/>ubique fuerat exulum florentinorum ad illum concurrisse, adeo spe firma victoriae, ut iam
				<lb/>inde bona inimicorum Inter se partirentur. Extat Dantis poetae epistola amarissimis referta
				<lb/>contumeliis, quam hac inani fiducia exultans, centra Florentinos, ut ipse vocat, intrinsecos
				<lb/>scripsit: et quos ante id tempus honorificentissimis compellare solebat verbis, tunc huius spe
				<lb/>supra modum elatus, acerbissime insectari non dubitat. Quod equidem nec levitati, nec malignitati
				<lb/>praestantis ingenio et doctrina viri tribuendum puto, sed tempori: est enim naturae
				<lb/>proximum, ut victores cum aliqua increpatione verborum ulciscantur. Ille vero in hoc deceptus,
				<lb/>quod se iam inde putabat victorem. Exules ergo Florentini certa spe tenebantur:
				<lb/>civitas autem suspensa metu, comparandis societatibus delectisque habendis oppidisque firmandis,
				<lb/>magno opere intendebat. Harum vero conficiendarum rerum facultatem maximam
				<lb/>praebuit implicatio hostis, annum fere totum circa Mediolanum et Cremonam et Brixiam
			<lb/>commorantis.</p>
			<p><lb/>Principio insequentis anni salutaris provisio facta est a civitate circa exules reducendos.
				<lb/>Cum enim magna civium multitudo exularet, ac diversa multorum conditio esset, cuncti tamen
				<lb/>ad Henricum desiderio reditus cohaesuri viderentur, ad minuendam eam manum, placuit
				<lb/>decreto publico revocare eos, quorum nec insigne odium in praesentem reipublicae stalum,
				<lb/>nec periculosa reductio foret. Prioribus igitur potestas a populo tradita, uti una cum duodecim
				<lb/>viris a se delectis nominationes facerent eorum, qui reducendi ab exilio viderentur,
				<lb/>pacique et concordiae civium providerent. Fuit tunc in numero priorum Baldus Agulio iurisperitus.
				<lb/>Is privatim odio in quosdam accensus, ut est id genus hominum subtile ac maleficum,
				<lb/>deprehendit posse etiam in beneficio populi locum esse nocendi, si non ii nominarentur
				<lb/>quibus dabatur beneficium, sed ii et ipsorum genera quibus adimebatur, ut sic perpetua illis
				<lb/>nota inureretur. Hac itaque mente formulam provisionis sic instituit, ut et reditum ab exilio
				<lb/>et caetera pacis concordiaeque beneficia omnibus tribueret, praeter eos qui exciperentur. Ita
				<lb/>in prima legis parte qua beneficium datur, neminem expressit: in secunda vero qua adimitur,
				<lb/>nomina singulorum et familias longo et sinuoso ordine per tribus annotavit. Ea res posteris
			<lb/>temporibus multis nocumento fuit.</p>
			<p><lb/>Exulum igitur pars beneficio populi revocata in urbem rediit; alia pars reiecta in exilio
				<lb/>remansit. In ea fuerunt omnes iam inde post primi adventum Caroli ex prioribus illis seditionibus
				<lb/>exules, quorum nemini penitus lex prospexit; et praeterea recens pulsi, quos vocitarunt
				<lb/>albos: horum longe mitior erat causa. Denique, non studio partium contra istos, sed
				<lb/>privatis fere simultatibus certabatur. Itaque, horum pars tunc restituta in urbem rediit: pars
				<lb/>vero omnino reiecta, in qua Circulorum Adimariorum et Tosingorum vel guelfissimarum quondam
				<pb n="106"/>
				<lb/>gentium aliqui remanserunt; filli praeterea Baldi Ruffoli, quem primum vexilliferum
				<lb/>iustitiae fuisse ostendimus, fratres insuper et nepotes lani Dabella, Dantes Alagherii, Palmerius
				<lb/>Altovita et alii per multi ex nobilitate et plebe, quos nominare longum est.
				<lb/>Post haec renovata societas est inter civitates. Fuerunt autem hae : Florentini, Lucenses,
				<lb/>Senenses, Pistorienses, Volaterrani et caeteri qui in superiore societate nominantur.
				<lb/>Accesserunt Tifernates et Bononienses et horum omnia princeps, Robertus Siciliae rex. Hi
			<lb/>omnes unanimiter foederati bellum contra novum principem aperte susceperunt.</p>
		</div>
		<div type="book">
			<lb/><head>Liber quintus</head>
			<pb n="107"/>
			<p><lb/>Commorante adhuc in citeriori Gallia Henrico, Florentini et socii Bononiam copias
				<lb/>misere, ut adventum eius, si forte ab ea parte transire in Etruriam conaretur,
				<lb/>pro viribus impedirent. Ille, peracta circa Brixiam obsidione, cum
				<lb/>singulis fere civitatibus singulos praesides imposuisset, circiter idus octobris in
				<lb/>Ligures transiit. Huic omni honore susceptus, tres fere menses, dum hyems desaeviret, Genuae
				<lb/>hibernavit: inde Tyrrhenum ingressus mare cum triginta navibus longis, quas ei Genuenses
				<lb/>Saonensesque paraverant, circiter nonas martias Pisas devenit. Nec Florentini sociique
				<lb/>interea segnes ; nam ubi per Ligures iter facere cognoverunt, auxilia nuper Bononiensibus
				<lb/>missa in lunensem traduxerunt agrum, ut ex ea parte venienti obsisterent, finesque Lucensium
				<lb/>tutarentur. Dum Pisis moratur Henricus, crebras incursiones in lucensera miniatensemque
				<lb/>agrum praefecti eius fecerunt: sed neque pugna ulla memoratu digna in his locis commissa
				<lb/>est, neque oppida ulla grandiora capta. Ipse, paratis quae paranda fuerant, proximi anni
				<lb/>principio (is erat annus duodecimus supra millesimum trecentesimum) Pisis profectus, iuxta
				<lb/>litus inferi maris Romam versus ire contendit. Quacumque incedebat, studia partium ingentesque
				<lb/>rerum motus suscitabantur: ut enim quaeque' civitas divisa per factiones erat, ita illius
				<lb/>appropinquatio alios spe, alios metu concitabat. Itaque Viterbium ingressus est, pulsa diversa
				<lb/>factione, eoque praecupide intromisso; et apud Urbevetanos diversa fortuna freti eius fautores,
				<lb/>dum res novas attentant, praevalentibus adversariis, urbe pelluntur. Romae quoque
				<lb/>seditiones et tumultus maiorem in modum augentur. Robertum enim Siciliae regem magna
				<lb/>pars romanorum civium sectabalur, praecipuae vero auctoritatis Ursinum genus, opibus et
				<lb/>gratia longe potentissimum: et miserat eo Robertus Iohannem fratrem cum valida equitum
				<lb/>manu, qui, Ursinis caeterisque eius factionis coniunctis, Capitolio et laniculo et Adriani
				<lb/>mole cunctisque trans Tyberim locis et Vaticani occapatis, arcare ab ingressu Henricum
				<lb/>suosque constituerant. Altera vera factio imperatorii fautrix nominis, ducibus Columnensibus,
				<lb/>Aventinum et Caelium et Quirinalem montes ac totas Exquilias cum Viminali et Suburra
				<lb/>tenebat, crebraque Inter eos praelia committebantur. Ob has contentiones aliquot dies Viterbii
				<lb/>commoratus, tandem Romam petens, quia recta introire urbem non dabatur, per Milvium
				<lb/>pontem traductis copiis, porta Flaminia ingressus est. Inde, media vadens urbe, in
			<lb/>Aventino posuit castra.</p>
			<p><lb/>Florentini, auditis certaminibus quae Romae parabantur, ne communi partium studio
				<lb/>deessent, equites quingentos et pedites mille insigni apparatu Romam misere. Miserunt et
				<lb/>Lucenses et Senenses et alii socii, ut vires cuique animique fuere. Romae vero crebra praelia
				<lb/>commissa sunt: quippe, cum intra unius urbis moenia tantae copiae, sibique invicem adversariae,
				<pb n="108"/>
				<lb/>clauderentur, ac populus ipse romanus intra se divisus, ut cuiusque factionis erat,
				<lb/>his vel illis inhaereret, eveniebat singulis fere diebus, ut per vicos et compita pugnaretur.
				<lb/>Id certamen tribus fere mensibus duravit. Tandem vero, cum ad basilicam Vaticani, in qua
				<lb/>mos erat coronari principes, devenire Henricus nequiret, quoniam hostis potentior longe ab
				<lb/>his locis arcebat, contra decus imperii cedens, Laterani coronam assumpsit, pauloque post,
				<lb/>relieta urbe, indignabundus Tybur se contulit. Erat imperator, pro illatis sibi Romae impedimentis,
				<lb/>quantum vix dici potest adversariis infensus; praecipue tamen in Robertum regem
				<lb/>ac Florentinos, ut principes iniuriarum, illius ardebat animus. Robertum ulcisci e vestigio
				<lb/>non videbatur posse, defesso milite ac longis contentionibus afflicto. Itaque, in Florentinos
				<lb/>conversus, per Sabinos et Umbros ducens, Etruriam ingreditur: inde per perusinum et cortonensem
				<lb/>et aretinum agrum Florentiam petere contendi. Dum id molitur iter, universi exules,
				<lb/>qui ubique terrarum erant, ad eum confluxerunt. Florentini, simul atque vergere in se
				<lb/>totam belli molem intellexere, revocatis propere copiis, novoque insuper delectu habito, contra
				<lb/>hostem misere, iubentes ut a praelio quidem abstinerent, regionem tantum et oppida tutarentur.
				<lb/>Imperator, quo primum die Florentinorum tines intravit, non longe a Varico metatus
				<lb/>castra, expugnare oppidum aggreditur. Triduo continuata oppugnatio est, et acerrime
				<lb/>pro moenibus fossisque dimicatum; tandem, fatigatis oppidanis, humilitatique murorum diffisis,
				<lb/>oppidum deditur. Caetera subinde oppida eodem terrore capit. Ancisam inde ventum
				<lb/>est. In eo loco Florentinorum copiae missae constiterant. Cum igitur in conspectum venisset
				<lb/>hostis, copiasque adesse cognosset, struxit confestim aciem, dimicandique his fecit potestatem.
				<lb/>Florentini pugnae fortunam minime experiundam censebant, satisque putabant fore, si
				<lb/>hostem destinerent. Itaque, intra munitiones se continentes, iter quod est Inter flumen et
				<lb/>oppidum nitebantur. Cum neque dimicandi potestas neque transeundi fieret, propterea quod
				<lb/>imminens viae castellum praeruptis rupibus facile transitu arcebat, doctus ab exulibus imperator
				<lb/>per proximos ad laevam montes difficillimis saltibus traducere coepit. Quod. cum
				<lb/>vidissent qui Ancisae erant, veriti ne ipsi post terga ab hoste relinquerentur, signa illieo moventes,
				<lb/>citato agmine, Florentiam versus ire contenderunt. Eos superiori de loco conspicati
				<lb/>hostes (iam enim pars quaedam oppidum praetervecta erat), magno impetu invadunt. Saltus
				<lb/>erat admodum impeditus, et undequaque strepebat hostis superiorique de loco pugnaturus
				<lb/>adventabat. At Florentinis nequaquam propositum fuerat pugna decernere, sed, rapto agmine,
				<lb/>ab urbem pervenire. Itaque, ubi ruere in se hostem sensere, confestim, verso itinere, retulerunt
				<lb/>pedem. Accelerata paulo magis est receptio, ut fuga protinus videri posset: et fuit
				<lb/>auxilio propinquitas oppidi, ne insigni illa die acciperetur calamitas. Nec sane magnus caesorum
				<lb/>aut captivorum numerus fuit, verum ita fractae mentes, quasi ad extremum vieti essent.
				<lb/>Imperator praetervectus Ancisae oppidum, relictisque post se Florentinorum copiis,
				<lb/>non longe ab eo loco nocte illa consedit apud vicum Padule nuncupatum Postridie vero,
				<lb/>luce prima movens, ingenti terrore ad urbem duxit, nec longe a porta casentinati via posuit
				<lb/>castra, doctus ab exulibus eam urbis partem minus esse raunitam, propterea quod, nondum
				<lb/>absolutis novis moenibus vetustisque neglectis, vallo tantum et fossa ab ea parte urbs claudebatur.
				<lb/>Trepida quidem primo sub adventu civitas fuit, increbrescente rumore copias omnes
				<lb/>nuper contra hostem missas apud Ancisam deletas fuisse. Et sane praesentia hostis ac suorum
				<lb/>absentia fidem sinistro rumori videbantur afferre ; nam, quo tandem pacto, nisi oppressi,
				<lb/>tulissent ad vacuam praesidio urbem hostem venire ? Itaque et luctus privatim et publice
				<lb/>metus cunctos pervaserat. Sumpsit tamen arma populus, et ad tutandas eas urbis partes,
				<lb/>quas contra hostis constiterat, sub vexillis concurrit. Ibi distributa loca, regionesque defendendae
				<lb/>singulis societatibus attributae; valium, neque die neque noctu intermisso opere, instauratum
				<lb/>est; ex omni genere contignationis turres et propugnacula debilioribus locis excitatae,
				<lb/>armatisque hominibus completae. Imperator ab oppugnatione urbis, incertum qua de
				<pb n="109"/>
				<lb/>causa, abstinuit, cum si primum sub adventum, trepida adhuc civitate et rumore profligationis
				<lb/>suorum consternata, tentasset, vix resisti potuisse credatur, praesertim absentibus copiis, et
				<lb/>murorum tutela ab ea parte deficiente. Sed, cunctando ac differendo, cives animos resumpsere,
				<lb/>simulque copiae post tergum relictae biduo post diversis itineribus redierunt; quorum
				<lb/>adventu sublatis laetitia animis, minas iam hostium longe aspernabantur. Imperatorem vero
				<lb/>suae et ipsum spes retinebant. Post adventum siquidem eius, et castra apud urbem posita,
				<lb/>infinita pene vis hominum ex florentino agro ad eum confluxerat; nec solum imperatorii fautores
				<lb/>nominis, verum etiam caeteri permulti sive metu sive novarum cupiditate rerum, sese
				<lb/>illi coniunxerant. Nam et Ancisa, quod oppidum praesens nequiverat obtinere, confestim
				<lb/>post recessum copiarum ad imperatorem defecit, ac caeteri ferme omnes populi qui in Arnum
				<lb/>superiorem accolunt se ultro dediderunt. Per mugellanum quoque casentinatemque agrum
				<lb/>multi rebellarant; omissaque urbe, castra hostium frequentabant et commeatum exercitui deferebant.
				<lb/>Intra urbem quoque permulti cives praesenti reipublicae statui infensi favere hostibus
				<lb/>credebantur. Inter haec, sociorum auxilia opportunissime supervenerunt; Lucensium
				<lb/>tria minia peditum, equites sexcenti; Senensium totidem equites, peditum duo millia; aliorum
				<lb/>quoque sociorum pro cuiusque facultatibus; ex quibus factus est magnus equitum peditumque
				<lb/>numerus. Castra vero intra urbem contra hostium castra, quo die noctuque praesto foret
				<lb/>defensor, per infrequentia aedificiorum loca posuerunt. In liis armati cives sociique perstabant;
				<lb/>caeterae vero urbis partes sic tranquillae erant, ut ne sentire quidem obsidiorem viderentur.
				<lb/>Dies continuos quadraginta apud Salvianum templum imperator habuit castra,
				<lb/>procul ab urbe non amplius trecentis passibus Tandem, cum frustra teri ab eo tempus appareret,
				<lb/>et quotidie magis in urbe crescerent amicorum auxilia, pridie calendas novembris
				<lb/>de tertia ferme vigilia retro castra movit, ac transmisso Arno, duobus passuum millibus ab
				<lb/>urbe super Emam tiuvium castra fecit. Qua nocte hostis recessit, cum ex more tabernacula
				<lb/>incensa a militibus et vasa concremata essent, civitas tota, excita eo tumultu, in armi s fuit.
				<lb/>Ubi vero abire hostem cognovit, tacita resedit, lucemque armata expectavit. Postera mox
				<lb/>luce egressi equites praelium leve cum equitatu hostium commisere. Hostis inde secundis
				<lb/>castris ad Cassianum pervenit via senensi, octo millibus passuum ab urbe. In his locis cum
				<lb/>esset imperator, Pisanorum auxilia ad illum venerunt, peditum tria millia, equites vero quingenti;
				<lb/>Genuensium quoque sagittari! expugnationibus utilissimi ad mille. His copiis iterum
			<lb/>confirmatus, apud Cassianum obstinatius consedit.</p>
			<p><lb/>Florentini posthac, suburbiis, ea parte ex quae ad hostem versa erat (iam enim aedificia
				<lb/>longe se extenderant), communitis, sociorumque auxiliaribus remissis, ipsi per se gessere bellum.
				<lb/>Hinc discursiones crebro factae ab hostibus, leviaque sunt praelia frequenter commissa :
				<lb/>signis tamen collatis, nunquam pugnatum est; verum incendia et clades multipliciter attriverunt
				<lb/>agrum, sementesque eo anno impeditae annonae caritatem portendebant futuram.
				<lb/>Supra duos menses apud Cassianum imperator habuit castra, et quidem per mediam
				<lb/>hyemem: demum Cassiano profectus, Bonitium petiit. Eo cum pervenisset, pulchritudinem
				<lb/>opportunitatemque montis admiratus, oppidum in eum locum restituii, unde a Carolo rege
				<lb/>fuerat ante deiectum, in eoque oppido quod reliquum erat hyemis hibernavit. Nec hiberna
				<lb/>sane illi quieta fuerunt, cum a Senensibus et Collensibus et Geminianensibus finitimis Bonitio
				<lb/>populis lacesseretur sedulo, et ipse ultro in eorum fines omnifarias belli clades inferret.
				<lb/>Per hoc tempus Florentini, iampridem vastato circa urbem agro, frequentibus vero oppidis
				<lb/>quae nuper ad imperatorem defecerant belliim urbi inferentibus, hosteqiie ipso praevalido
				<lb/>obstinatoque incubante, ac, ut fama erat, in proximum annum valentius incubaturo,
				<lb/>magnitudine periculorum coacti sunt ad Robertum regem eiusque opem respicere. Oratores
				<lb/>ea de causa missi duo: Iacobus Bardius eques florentinus e familia nobili, et Dardanus Acciaiolus,
				<lb/>vir per id tempus magnae in republica auctoritatis. Hi Senas primo, inde Perusium
				<pb n="110"/>
				<lb/>profecti, utraque ex civitate legatos sibi coniungi suaserunt. Et supervenenint Lucensium
				<lb/>Bononiensiumque legati; omnesque ad regem una profecti, quanto in periculo forent civitates
				<lb/>Etruriae docuerunt, subvenirique postularunt. Rex, placide commendata Thuscorum fide,
				<lb/>sese ducem futurum civitatibus ac venturum in Etniriam, si modo per negotia regni liceat,
				<lb/>pollicitus est; interim vero Petrum fratrem cum equitatu praemissurum. Ea res Florentiam
				<lb/>sedulo nuntiata erexit cunctorum animos, et afflictis in rebus lucem quamdam optimae spei
				<lb/>visa est attulisse. Sed turbavit paulo post hanc ipsam laetitiam pecuniarum flagitatio: rex
				<lb/>enim probis quae mittebantur copiis trimestria exhiberi stipendia postulabat. Eorum praestatio
				<lb/>multas magnasque difficultates continere videbatur. Primo enim, aerarium publicum
				<lb/>longis erat sumptibus inanitum; patrimonia vero singulorum crebra et importuna tributorum
				<lb/>pensione exhausta. His accedebat, quod Perusini et Bononienses et Lucenses, qui longius
				<lb/>aberant ab hoste, non perinde sese oneribus offerebant. Ita ad Florentinos modo tota pensio
				<lb/>recidebat. Quaerebatur hoc ipsum a rege mutuum; sed negabat constanter, apparebatque
				<lb/>in ea re sane durior. His de causis dilatus est copiarum adventus. Parte denique pecuniarum
				<lb/>equitibus persoluta, reliqua expectabatur. Quod, cum in longum traheretur, hostisque
				<lb/>in dies formido augesceret, nihil potius tantis ut in malis visum est, quam plenum urbis imperium
				<lb/>in regem transferre. Facto igitur populi decreto, in quo potestas, uti et republica
				<lb/>existimarent, prioribus dabatur, priores, Consilio prius habito, gubernationem dominatumque
				<lb/>civitatis regi in quinquennium auctoritate publica tradiderunt. Traditio autem ipsa his verbis
				<lb/>facta: "<q>Cernentes belli pericula prementia nunc et in posterum imminentia, ut populus
					<lb/>florentinus urbsque et ager in viam salutis reducatur, solemni deliberatione habita, Robertum
					<lb/>regem Siciliae rectorem, gubernatorem, protectorem et dominum civitatis populique
				<lb/>florentini in quinquennium deligimus"</q>. Conditiones vero hae adiectae: Rex perse ipsum
				<lb/>praesens vel per aliquem ex fratribus filiisve civitatem gubernabit; exulem nullum restituet ;
				<lb/>populum suis legibus uti permittet; prioratus oflficium, uti. nunc est, ita posthac fore in civitate
				<lb/>patietur. Haec nominatim excepta; caeterorum ferme omnium regi est potestas permissa.
				<lb/>Decretum hoc electionis lacobo et Dardano oratoribus, tunc Neapoli commorantibus, offerendum
				<lb/>regi transmiserunt. Rex laetus audivit recepitque. Primum regis factum non magna
				<lb/>ex re benevolentiam sibi civium ingentem paravit. Cum enim priores ipsi qui auctores nominandi
				<lb/>deligendique regem fuerant immunitatem sibi fratribusque et parentibus, caeteraque
				<lb/>privilegia quaedam praeter populi scitum excepissent, rex, aliis comprobatis quae in decreto
				<lb/>continebantur, hoc unum ita reiecit, ut priorum ipsorum impudentiam pravitatemque vultu et
				<lb/>verbis detestaretur. Ex hoc regis laus apud cives crevit quasi iusti principis, nec ad gratiam
				<lb/>magis quam ad honestatem proclivis. Et civitatis quidem negotia sic traducebantur.
				<lb/>Imperator autem cum Bonitii esset, legati Federici, qui per id tempus Siciliam tenebat,
				<lb/>ad eum venerunt, novam belli materiam afferentes: de qua paulo superius repetita dicemus.
				<lb/>Nuper, dum Romae esset Henricus, ac permultae sibi intra urbem molestiae inferrentur, societas
				<lb/>simul et affinitas ab eo inita est cum Federico Siciliae rege. Id quidem procuratum
				<lb/>de industria fuerat, quo Robertum ulciscerentur, regnoque spoliarent. Ea siquidem unica
				<lb/>peragendi via est visa, si Federicus assumeretur socius, ac tam validae potentiae in unum coirent.
				<lb/>Federicum vetusta Siciiiae controversia saepiusque iam tentata delectio, inimicissimum
				<lb/>faciebat Roberto. Convenerat autem in eo foedere, uti, proxima aestate, terraque marique
				<lb/>Ruberti regnum invaderent; cuius rei gratia pecuniae quaedam Federico fuerant conferendae.
				<lb/>Legati igitur tunc Bonitium venientes pecunias a rege tulerunt, ac postularunt ex foedere
				<lb/>ut se contra Robertum praepararet. Ob eorum adventum legatorum, novae subinde
				<lb/>curae novaque certamina suscipiuntur. Imperator, cum multa sibi providenda forent, ac eius
				<lb/>rei gratia Pisas redire statuisset, Bonitio quidem et his locis Brancham Scolarium exulem
				<pb n="111"/>
				<lb/>florentinum; Ancisae vero ac superioris Arni oppidis Guidonem Caprariam pisanum vicarios
				<lb/>praefecit, et gubernare populos iussit. Ipse, haud multo post Pisas profectus, novas inde
				<lb/>copias e Germania convocat; classem Genuensibus permagnam imperat. Dum haec expectat,
				<lb/>contra Robertum regem ac Florentinos caeterasque socias civitates edicta gravissima proponit;
				<lb/>multos etiam insignes per eam tempestatem homines ab adversariis aemulisque, ut cuique
				<lb/>libuit, nominatos sententiis annotat. Interea quoque, ne torperet otio miles, per praefectos
				<lb/>eius, viros militares bellicarumque rerum gnaros, quotidiana prope praelia cum Lucensibus
			<lb/>finitimis exercebat.</p>
			<p><lb/>Ea de causa proximi anni principio Florentinorum copiae Lucam transmissae, quamdiu
				<lb/>in his locis belligeratum est, auxilio sociis fuere. Calamitates in eo bello a Lucensibus maximae
				<lb/>acceptae sunt. Praeter continuas enim incursiones, castella insuper quaedam Lucensium
				<lb/>expugnata ad hostibus capiuntur. Miniatensibus quoque non dissimiles inflictae clades.
				<lb/>Exercitu classeque paratis, cum tempus constitutum profectioni adesset, praemissis navibus
				<lb/>septuaginta (tot enim sibi paraverant Genuenses, ut cum Federici classe iungerentur), ipse,
				<lb/>Pisis movens, circiter nonas augusti, non satis prospera valetudine iter ingressus est, ducens
				<lb/>per miniatensem et florentinum agrum: inde non longe a moenibus Senarum praetervectus,
				<lb/>apud Apertum montem, florentina clade nobilitatum locum, posuit castra. Ibi ingravescens,
				<lb/>ad maceratanas aquas divertit. Cum nihilo relevarent aquae, rursus inde movens, ad Bonconventum
				<lb/>castra fecit. Hoc demum in loco superante morbo, corruit, ac paucis post diebus
				<lb/>e vita migravit, in medio cursu rerum maximarum, et certe Roberto regi admodum formidatus,
				<lb/>quippe Federici copiae iam in regnum eius traductae Rhegium urbem, quae contra Siciliam
				<lb/>maxime opposita est, occupaverant. Duae insuper validissimae classes tota litora
				<lb/>complebant: quibus, cum anxie resisti posse crederetur, addito huius viri tam acris tamque
				<lb/>obstinati adventu, in summum discrimen res adducebatur. Sed bellorum eventum nemo satis
				<lb/>praedixerit: quippe communis Mars, ut aiunt, magnique saepe terrores parvis momentis in
			<lb/>irritum reciderunt.</p>
			<p><lb/>Corpus Henrici magno suorum luctu Pisas relatum est, exercitusque omnis solutus. Classis
				<lb/>etiam Genuensium et Federici, ac iam traductae citra fretum copiae, audita imperatoris
			<lb/>morte, domum irritae redierunt.</p>
			<p><lb/>Qui cum Henrico per Etruriam conspiraverant, eos maxima de spe non minorem in metum
				<lb/>inopinatus converterat casus. Praecipua tamen Pisanos formido pervaserat, finitimis
				<lb/>Lucensibus Florentinisque, ob accepta recens detrimenta, gravius irritatis. Itaque, ad curam
				<lb/>salutis propriae conversi, ducem quaerebant, cuius ductu auspicioque imminentibus resisterent
				<lb/>malis. Uguicio erat Fagiolanus vir ea tempestate in primis acer; ad rei militaris peritiam
				<lb/>moderatio quaedam animi et consilium ne in pace quidem aspernandum accedebat:
				<lb/>praeterea studio partium vel Pisanis par. Hunc evocare placuit, summamque rerum uni
				<lb/>sibi committere. Suscepta civitatis cura, Uguicio ad octingentos equites germanos, ex hiis
				<lb/>copiis quae nuper cum Henrico militaverant, ingentis pollicitatione mercedis ad se traduxit,
				<lb/>ac caetera quae providenda erant solertissime curavit. Inde Lucenses, bellum ipse prior
				<lb/>occupans, sic acriter infestare coepit, ut quae ante fuerant perpessi bella, ludi plane iocique
				<lb/>viderentur, usus belli inferendi certissima ratione, ut non semel aut iterum quotannis apparatu
				<lb/>facto in hostem exiret (quod superiori bus fere bellis fieri consueverat), sed in armis
				<lb/>persistens, Pisis ipsis pro castris adversum Lucam propter finitimara propinquitatem uteretur.
				<lb/>Lucenses vero, eodem fere tempore quo Florentini, ius ac potestatem sui Roberto tradiderant:
				<lb/>quae res, tamquam translata in alterum cura, multum admodum illos ad studium
				<lb/>belligerandi reddebat segniores. Nlhil denique neque enixe, neque fortiter ab illis gerebatur:
				<lb/>opem tamen ferebant socii, nec Lucensibus deerant. Verum, quid proderat ea res? Quamdiu
				<pb n="112"/>
				<lb/>enim maiores sociorum copiae Lucae convenerant, Uguicio se Pisis continebat, quietemque
				<lb/>de industria simulabat; ubi vero abierant, fines hostium pervadebat. Ita, magnitudine tandem
				<lb/>incommodi perturbatos, quando caeterae deerant viae, ad iniquissimam Lucenses compulit
				<lb/>pacem; in qua multum agri et pleraque munita loca Pisanis dimiserunt, exulesque omnes
			<lb/>diversae factionis in urbem receperunt.</p>
			<p><lb/>Haec pax initio fere alterius anni ex quo Henricus decesserat firmata est, multum admodum
				<lb/>contradicentibus Florentinis, et cladem proventuram iam inde vaticinantibus. Cum ergo
				<lb/>exules secundum pacem Lucam rediissent, quantum nunquam prius oritur seditio ex bonorum
				<lb/>repetitione. Ob quae, cum ad arma itum esset, et intra urbem pugnaretur, et alteri Florentinos,
				<lb/>alteri Pisanos advocarent, anteveniens Uguicio ab ea parte civium qui suo beneficio
				<lb/>redierant in urbem admittitur: quo facto, altera civium pars Luca depellitur; Germani vero
				<lb/>et Pisani qui cum Uguicione intraverant, ubi victores fuere, ad praedam conversi, totam
				<lb/>diripuerunt urbem, nec minus amicorum bona quam inimicorum in praedam venere. Hic profecto
				<lb/>ludus fortunae mirificus fuit, ut Pisani in metu ac desperatione rerum suarum Luca
				<lb/>potirentur, quam tot prosperis ante rebus ne sperare quidem ausi fuissent .
				<lb/>Lucenses urbe pulsi, castellis quibusdam circa Nebulam fluvium et per inferiorem Arnum
				<lb/>occupatis, ad Florentinorum opes se totos converterant : nam regem incusare quidem
				<lb/>haud falso licebat, eiusque vel incuriam vel segnitiem carpere. Nec eos sane fefellit spes:
				<lb/>erecta siquidem civitas ob sociorum calamitatem, suscepto confestim patrocinio, ad bellum
				<lb/>incubuit. Prima fuit cura exules subitaneo tutari milite, ne victoris impetus uno eodemque
				<lb/>cursu, trepidis in rebus, castella ipsa quibus se'se receperant abduceret. Quare, missae eo
				<lb/>statim copiae oppidanis simul exulibusque fecerunt animos ad oppida retinenda. Post haec,
				<lb/>ad robustiorem apparatum versi, non de repellendo solum, sed de inferendo etiam bello cogitabant.
				<lb/>Huiusce rei caput visum est ante omnia cum rege de auxiliis agere ac ducem
				<lb/>petere qui bello gerendo praeesset. Cum igitur ea de causa legatos ad regem misissent,
				<lb/>permotus rex his rebus quae Lucensibus acciderant, vocibus etiam legatorum compulsus,
				<lb/>Petrum fratrem cum equitum manu in Etruriam misit. Hic Florentiam proximo sextili ingressus
				<lb/>est, iuvenis summa gratia, et populari favore mirum in modum acceptus. Cum de
				<lb/>pisano lucensique cogitaretur bello, magna insuper formido, veluti a tergo imminens, Consilia
				<lb/>perturbabat. Factio enim quae Aretium tenebat palam hostis erat, partibusque adversa; et
				<lb/>lacessitam ante Henrici adventum, et postea cum ilio sensisse non ambiguum erat.
				<lb/>Denique Aretinorum et Lucensium ratio par atque eadem esse videbatur. In utraque
				<lb/>enim civitate hostes dominabantur: socii vero et amici et earumdem sectatores partium exulabant.
				<lb/>Illud modo intererat, quod Lucensium recentior erat clades, graviorque ab ea parte
				<lb/>hostis Uguicio cum Pisanis imminebat. Itaque, ne bellum aretinum eo conversos intentosque
				<lb/>impenderet, studia pacis adhibere placuit ; quod quidem negotium Petrus regis frater primum
				<lb/>fere omnium in Etruria suscepit perfecitque tandem, iniqua licet exulibus conditione, sed
			<lb/>tamen eo tempore necessaria.</p>
			<p><lb/>In foedere conventa haec fuerunt: uti Roberto regi gubernatio dominatusque Aretii in
				<lb/>quinquennium tradè'retur, ea tamen exceptione, ne quos exules re'ducere neve arcem aedificare
				<lb/>aut praesidium habere in illa posset ; publici reditus civitatis forent, nec ex his quicquam
				<lb/>regi poscere capereve liceret; civitas quaterna auri millia singulos in annos regi daret; ipse
				<lb/>protegeret bello, in pace tutaretur. Per hoc foedus, nomen tantum et pecunias rex suscipiebat;
				<lb/>gubernatio autem civitatis illis ipsis qui primo tenuerant relinquebatur. Quin etiam deligendi
				<lb/>magistratus curam ac potestatem Guidoni praesuli Aretinorum e familia principe eius factionis,
				<lb/>ac Gerio Spinae equiti florentino rex ex foedere permisit. Hi, quamdiu regia duravit potestas,
				<lb/>magistratum in annos singulos Aretinis qui praeforet regio nomine delegerunt.
				<pb n="113"/>
				<lb/>Post foedus cura Aretinis ictum, universa quae per superiorem Arnum sub Henrici adventum
				<lb/>rebellarant, praecisa resistendi spe, ad Florentinos rediere. Ita, quietis omnibus ab
			<lb/>Aretinis, pisanum dumtaxat bellum restabat.</p>
			<p><lb/>Dum haec a Florentinis regeque providentur, Uguicio nihil intentatum adversus hostes
				<lb/>relinquebat. Post captam enim direptamque Lucam terribilior inde factue, oppidis quibus
				<lb/>se receperant exules infesto quotidie impetu pervadens, nec requiem nec cessationem ullam
				<lb/>dabat. Inde mox in alios atque alios traductis copiis, Pistorienses, Miniatenses, Volaterranos
				<lb/>omnifariam belli cladibus atterebat. Tandem, maiori vi Catinum adortus, frequentia circum
				<lb/>illud praesidia communivit. Ipse vero modo praesens obsidionem urgebat; modo, relictis
				<lb/>praesidiis, cum parte copiarum agros hostium pervadebat, ut simul obsidere, simul bellum
			<lb/>alibi gerere, nec ullis deesse locis videretur.</p>
			<p><lb/>Durante apud Catinum obsidione, cum obsessi magis in dies premerentur, Philippus, alter
				<lb/>Roberti regis frater, proxima dehinc aestate Florentiam venit; ouius adventu sublatis laetitia
				<lb/>animis, copias undequaque contrahere ac ad obsessos liberandum ire placuit. At Uguicio,
				<lb/>audita vi quae contra se parabatur, copiis non modo suis omnibus verum etiam amicorum
				<lb/>impigre contractis, ad Catinum obstinatius consedit. Florentini igitur et socii circiter nonas
				<lb/>sextiles Florentia profecti ad hostem contenderunt. Ducebat autem Philippus regis frater.
				<lb/>Erat quoque in exercitu Petrus alter frater, quem primo Florentiam a rege missum ostendimus;
				<lb/>sed quoniam is minor erat natu, summa rei apud Philippum habebatur. Transgressi
				<lb/>pistoriensem agrum finesque Lucensium ingressi, postquam in conspectu venerunt hostium,
				<lb/>castra non longe ab illorum castris posuere. Uguicio muniti onibus suos continebat, satis pro
				<lb/>gloria existimans, si contra tantos conatus, invitis adversariis, in obsidione perstaret. Itaque,
				<lb/>levia modo praelia inter utraque castra per singulos ferme dies committebantur; ad totius
				<lb/>vero pugnae non descendebatur discrimen. Cum aliquot dies in hunc modum perstitissent,
				<lb/>Uguicio, commotus suspicione rerum novarum, quae Lucae per eius absentiam suscitari nunciabantur,
				<lb/>castra retro movere constituit, si posset, quieto hoste, sine pugna; sin impediretur,
				<lb/>fortunam praelii tentaturus. Structa itaque per noctem acie, primam sub lucem, incensis
				<lb/>tabernaculis, movere signa iterque ingredi coepit; quod simul atque e castris Florentinorum
				<lb/>animadversura est, confestim rumor attollitur et fugere hostes conclamatur, totis denique castris
				<lb/>repente consurgitur. Cum ex hoc palam esset absque pugna abire nequaquam ei licere,
				<lb/>Uguicio, versis repente signis, castra ferociter inva'dit. Senenses et Collenses ab ea parte
				<lb/>stationem habebant. In hos nondum satis paratos prima hostium delata acies turbavit late
				<lb/>ac terga dare protinus coe'git: inde, munitiones tranegressa, ad intimas castrorum partes dimicando
				<lb/>pervenit. Cum totis fluctuaretur castris, Uguicio in perturbatos Germanorum equitatum
				<lb/>immittit: ipse cum caetera multitudine subsecutus premebat. A Florentinis primo
				<lb/>quidem concursu egregie pugnatum est. Quamquam enim subita res nec struendae aciei, nec
				<lb/>alloquendi militem dabat facultatem, tamen ad eam partem qua maior erat tumultus concurrentes,
				<lb/>primam hostium aciem quae avidius insecuta erat totam pene obruerunt. Sed postquam
				<lb/>germanorum equitum procella supervenit, prostratus fortissimus quisque aut vulneratus patefacere
				<lb/>hostibus aditum coepit. Uguicio autem ipse quadrato agmine sequebatur, nullumque aut
				<lb/>se colligendi spatium aut reparandi certaminis dabat. Ita post multam caedem fuga passim
				<lb/>fieri coepta. Ceciderunt in ea pugna Florentinorum sociorumque supra duo millia, et cum
				<lb/>his Petrus regis frater Carolusque Philippi filius; praeterea ex nobilitate florentina optimus
				<lb/>quisque fortissimusque oppetiit. Caeteri dissipatim, ut quemque casus tulit, aufugerunt ; multi
				<lb/>etiam in ipsa fuga proximis paludibus mersi periere. Philippus, amisso fratre ac filio, inter
				<lb/>fugientes evasit, quoniam febri ea die oppressus nec se praelio miscuerat, nec ullum praestiterat
				<lb/>ducis officium. Uguicioni quoque non incruenta fuit Victoria; nam et Franciscus eius filius qui
				<lb/>antesignanis praefuerat in hoc praelio interfectus est, et tota ferme acies prima oppressa.
				<pb n="114"/>
				<lb/>Post hoc praelium, qui obsidebantur, desperatis iam' rebus, Catinum victori dediderunt.
				<lb/>Funestata praelio adverso civitas non tam ipsa providebat quam regem intuebatur, sperans
				<lb/>illum pro tanto suorum luctu ad ultionem properaturum. Rex autem, sive sapientia sive mollitie
				<lb/>quadam, non satis pro voluntate hominum movebatur. Itaque non deerant iam qui carpare
				<lb/>palam regem insectarique auderent; denique et culpa suorum ducum acceptam cladem
			<lb/>et alium quaerendum principem robustioris animi praedicabant.</p>
			<p><lb/>Quam indignationem paulo post maiorem in modum adauxit Novelli cuiusdam adventus,
				<lb/>quem rex praeficiendum bello in Etruriam misit, parvo admodum comitatu, ac, in tanta
				<lb/>clade regiae domus, contemnendo. Igitur, principio insequentis anni, crescente in regem
				<lb/>odio, Novellum remiserunt, quatuor fere mensibus postquam Florentiam venerat, et dux alter
				<lb/>ac princeps quaerebatur. Erant qui Philippum Caroli Valosiani filium e Gallia vocandum;
				<lb/>erant etiam qui regem non alienandum, nec post effusum suorum sanguinem ingrate repudiandum
				<lb/>censerent. Ex his contentionibus inter cives agitatis, factiones duae resultarunt;
				<lb/>una regii fautrix lominis, altera adversatrix; quibus certaiitibus inter sese, nulla ad bellum
			<lb/>adhibebatur provisio.</p>
			<p><lb/>Caeterum, in bisce malis unica fuit salus apud hostes quoque coorta dissentio; Pisani siquidem
				<lb/>Uguicionis magnitudinem post vicloriam metuentes, de abiiciendo illius iugo, securi
				<lb/>iam ab hoste, cogitabant. Ea res ab ilio cognita effécit, ut ipse quoque ab hostium persecutione
				<lb/>mentem atque animum in cives converteret. lamque praestantiores quidam Pisanorum,
				<lb/>ab eo proditionis insimulati supplicioque affecti, peri erant: caeteri vero, perculsi metu,
				<lb/>illius dominatum supportabant inviti. Ipse vero exire in hostem Pisanosque sine praesidio relinquere
				<lb/>non satis audebat. Id respiratior.em requiemque belli Florentinis dedit, magisque
				<lb/>in ea re fortunae beneficio quam ulla proprii consilii providentia fruebantur.
				<lb/>Neque vero Fagiolani res, ut caetera vio'lenta, diuturnae fuerunt : post longas enim suspitiones,
				<lb/>tandem Pisis Lucaque simul excidit. Castrucius erat iuvenis apprime nobilis in ea
				<lb/>factione quae nuper, beneficio illius, Lucam redierat, manu audaciaque primarius: aetas ac
				<lb/>generis favor sublimem reddebant. Hunc caedem rapinasque lunensi in agro molitum Nerius
				<lb/>fagiolanus capi iusserat, trususque in carcere pro admissis supplicium expectabat. Id
				<lb/>vero Lucenses usque adeo graviter ferre videbantur, ut appareret nunquam supplicium huius
				<lb/>hominis perpessuros. Iam conventiculae coetusque tota urbe agebantur. Cum ea res non
				<lb/>dubie ad rebellionem spectaret, Nerius, ad patrem re celeriter delata, provider! monuit. Quo
				<lb/>nuntio excitus Uguicio, confestim cum equitatu Pisis egressus Lucam versus ire contendit,
				<lb/>ea mente ut, poena de reo sumpta decussisque rerum novarum auctoribus, Pisas e vestigio
				<lb/>remigraret. At Pisani, postquam egressuni viderunt, optatam occasionem nacti, corripiunt
				<lb/>statim arma, portas claudunt, aedes ac familiam eius igne ferroque adoriuntur. Advolat pisanae
				<lb/>defectionis fama ad Lucenses: corripiunt et il li arma, aedes communiunt, impedimenta
				<lb/>per vias iactant. Haec eo intentius agunl, quod illum in suam perniciem intelligebant venisse.
				<lb/>Quibus tandem conterritus Fagiolanus, cum a tergo et a fronte praeclusus nullam
				<lb/>obtinendi spera superesse videret, recepto modo filio, in lunensem abiit agrum.
				<lb/>Triennio fere Pisanis Uguicio praefuit. In hoc brevi tempore multis ac praeclaris gestis
				<lb/>rebus, ad extremum, tamquam fortunae ludo iactatus, una atque eadem die utriusque civitatis
			<lb/>imperium amisit.</p>
			<p><lb/>Proximo dehinc anno Pisani, legalione ad regem missa, fratris ac nepotis casum suppliciter
				<lb/>deplorarunt, culpam omnem facti in Fagiolanum referentes; siquidem ab initio, sui tutandi
				<lb/>causa, quod fas et iura permittunt, illum sibi praefecisse, atque eo usque illius imperio
				<lb/>laetatos, donec, icto cum Lucensibus foedere, se ab illorum iniuriis vindicassent; quidquid
				<lb/>posthac accesserit, id quidem Fagiolani iam esse, non Pisanorum; hominem durum atque
				<lb/>saevum lites ex litibus, certamina ex certaminibus ferentem, nihil de pisani commoditate populi,
				<pb n="115"/>
				<lb/>plurimum de propria tyrannide cogitasse; quod Luca direpta fuerit, quod amici regis
				<lb/>pulsi, eiusdem facis atque incendii esse; implicatum deinde ab ilio de industria bellum obsidione
				<lb/>Catini, et crebra in Pistorienses Volaterranosque incursione; facta eius viri quam sibi
				<lb/>displicuissent exitum decere, quod non prius se quieturos putassent quam, raptis contra illum
				<lb/>armis, urbe pepulissent; obsecrare, ut iram, si qua forte regium in pectus ea ob facta
				<lb/>altius descenderet, cognita ventate, leniret: Pisanisque rogantibus, pulso tandem tyranno,
			<lb/>malorum omnium turbarumque auctore, pacem daret.</p>
			<p><lb/>Hac oratione regem, nec quidem prius asperum, ad 'pacem flexerunt. Conditiones dictae:
				<lb/>ut captivi omnes Florentinorura sociorumque dimitterentur; immunitatem, ut prima in pace
				<lb/>convenerat, Florentinus Pisis haberet. Lucensibus quoque iisdem conditionibus pax data:
				<lb/>illud modo additum in foedere, uti castella omnia Lucensium, quae exules tenebant, illis ipsis
				<lb/>quorum in manibus erant remanerent. Pax fere ab omnibus improbata est, ut a rege mollioris
				<lb/>animi contra duces sui nominis concessa; sed praesertim Florentinis molesta fuit, cupientibus
				<lb/>catinensem ignominiam ulcisci. Verum, ne regiae auctoritati derogare viderentur,
			<lb/>aegre ad extremum ratam habuere.</p>
			<p><lb/>Eodem anno constitutum est, ut qui in expeditionem proficiscerentur equites haec arma
				<lb/>deferrent: calvariam galeamque insuper cristatam, thoracem, manicas, femoralia, ocreas, omnia
				<lb/>ex ferro. Hoc ex eo provisum, quia levis armatura multis nocumento fuisse superiori
			<lb/>adverso praelio videbatur.</p>
			<p><lb/>Per hoc tempus gratia Roberti regis ob varias incusationes Florentiae vacillans, opera
				<lb/>maxime unius praefecti redintegrata est: post indignationes enim superiori tempore coortas,
				<lb/>rex Guidonem comitem urbi praefecit. Is, quoniam finitimus ac pene civis, nec solum morbos
				<lb/>civium, sed causas etiam originesque cognorat, ad pacandam civitatem animum intendit.
				<lb/>Supra quinquaginta capitales inimicitiae familiarum ex nobilitate plebeque in civitate vigebant:
				<lb/>quae omnes, per huius providentiam, adiuvante republica, sublatae sunt, et, quasi ex
			<lb/>bello pax esset, arma deposita.</p>
			<p><lb/>Has privatas civium amicitias mox publica insuper consensio secuta est, cum omnis ante
				<lb/>dissensio in republica ex privatis simultatibus oriretur. Itaque, tranquilla omnia publice privatimque
				<lb/>huius praecipue diligentia effecit. Nihil est tam hebes quod non beneficentia moveatur.
				<lb/>Civitas enim nuper infensa, beneficio praefecti, rursus in regem conversa est: et
				<lb/>qui paulo ante de abrogando imperio ante finitura tempus cogitabant, repente mutati, in
			<lb/>triennium prorogarunt.</p>
			<p><lb/>Eodem anno, Cremonensium exulibus tradita auxilia sunt a civitate, et Parmensibus subsidia
			<lb/>quaedam missa, quo adversariis resisterent.</p>
			<p><lb/>Altero post hunc anno, neque domi neque foris gestum quicquam memoria dignum reperio,
				<lb/>praeterquam quod missa regi auxilia sunt, tunc Genuae commoranti. Genuensibus enim
				<lb/>nuper civili dissidio agitatis, alterius factionis homines armis praevalidi adversarios expulerant,
				<lb/>ac in regis manus se urbemque tradiderant. Pulsi vero contra ad suarum partium fautores
				<lb/>per Galliam et Liguriam confugientes, vi redire in urbem conabantur. Id certamen
				<lb/>regem eo traxerat, praesensque ipse bellum administrabat. Missa igitur tunc bis de causis
				<lb/>Florentinorum sociorumque auxilia regi multis in locis usui fuere. Contentio autem ita crevit,
				<lb/>ut non Ligures modo, sed tota cis Alpis Gallia studio partium scinderetur, ac Etruria,
			<lb/>mox eumdem secuta motum, bella gravissima integraret.</p>
			<p><lb/>Admiscuit se quoque bis certaminibus Iohannes pontifex romanus: qui, cum regi suisque
				<lb/>faveret, litem antiquam contra fautores imperii renovavit. Cum igitur tamquam incendium
				<lb/>quoddam dilataretur bellum ac Genuae simul et per Galliam certaretur, Florentini vero magna
				<lb/>eo auxilia submisissent, ad impediendam eam manum, adversarii Castrucium (is enim post
				<lb/>eiectum Fagiolanum Lucae dominabatur) excitarunt, magnisque pellexerunt praemiis, uti, rupto
				<pb n="116"/>
				<lb/>foedere, bellum adversus Florentinos in Etruria suscitaret. Castrucius ergo, biennio ferme
				<lb/>post pacem, nulla ipse prius lacessitus iniuria, infesto asrmine florentinum agrurn ingressus,
				<lb/>Emporium usque populabundus pervenit et quaedam munita loca improviso cepit impetu. Ob
				<lb/>hunc tumultum, mille equites nuper a Florentinis in Galliam missi domum confestim revocati
				<lb/>sunt. Auxit quoque in Etruria suspicionem, quod Guido praesul Aretinorum, per factionem
				<lb/>sublevatus, Aretii susceperat dominatum . Is erat vir egregius quidem, sed e familia diversarum
				<lb/>partium, ac maxime florentino nomini adversa. Itaque, huius sublevatio ab iisdem
				<lb/>impulsoribus quibus et castrucianum bellum fluxisse credebatur. Castrucius, cum e Gallia Floentinorum
				<lb/>equites opera maxime sua revocatos gauderet, quo potenliam magis audaciamque
				<lb/>ostentaret suis, coacto exercitu, Genuam versus ducere coepit, ut non solum detractione hostilium
				<lb/>copiarum, verum etiam sui praesentia partibus opitularetur. Florentini autem, quo
				<lb/>vice versa illum revocarent, haud multo post eius profectionem fines Lucensium ingressi, magno
				<lb/>tumultu Lucam circumsederunt: quo tandem metu, Castrucius retro respicere copiasque
				<lb/>reducere e vestigio compulsus est. Sed Florentini, ubi hostem ex reditu appropinquare senserunt,
				<lb/>populato infestius agro, Fucetium se recepere. Castrucius vero, simul atque reversus
				<lb/>est, ad eos duxit, nuUam confligendi moram, si per illos liceret, facturus. Sed neque propositum
				<lb/>fuerat pugna decernere Florentinis, neque eam ob rem ingressi fuerant hostium
				<lb/>agrum,vsed ob revocandum hostis iter: quod iam piane assecuti cum essent, nil aliud in praesentia
			<lb/>flagitabant.</p>
			<p><lb/>Dia in his locis uterque exercitus constitit, cum palus tantum, nec ea quidem lata, dirimeret
				<lb/>castra, tandem, irrita expectatione, sine praelio est digressum, ea tamen opinione hominum,
				<lb/>ut in congressu ipso collocationeque castrorum hostis superior haberetur, nec tantum
				<lb/>copiarum multitudine, quantum audacia et decertandi cupidi tate. Tunc igitur, non prospera
				<lb/>satis fama cum digressum foret ab hoste, Florentini, quo id emendarent, bello valentius incumbentes,
				<lb/>bifariam adoriri statuerunt, rati per hunc modum facilius domitari hostis audaciam
				<lb/>posse, si duplici bello idem sub tempus distraheretur. Quamobrem, proxima aestate,
				<lb/>partem copiarum lunensem in agrum misere ad Spinettam principem eius regionis, qui a Castrucio
				<lb/>per superiora vexatus tempora et castellis possessionibusque exutus, armis sua repetebat.
				<lb/>Cum hoc igitur icto foedere, partem copiarum ad eum misere. Ipsi vero, cum reliquis
				<lb/>copiis alia ex parte profecti, agrum lucensem ingrediuntur, et ad Victolinum castrametati,
				<lb/>obsidere id castelhim perrexerunt. Et praemissa quidem in agrum lunensem manus, cum
				<lb/>sese sociis coniunxisset, hosti permagna intulit detrimenta, cunctaque prius in his locis recuperavit
				<lb/>amissa: Victolinum autem obsidebatur infeste. At Castrucius, quamquam bipartito
				<lb/>adoriretur hoste, non ea de causa se quoque distrahendum putavit, neque sese suasque vires
				<lb/>discidit: sed, coactis in unum copiis, ad Victolinum duxit, certissimo pugnandi animo, si
				<lb/>hostis non detrectaret. Nostri, cognito Castrucii adventu, quia longe praestare equitatu intelligebant,
				<lb/>veriti ne commeatus intercluderentur, deserta Victolini obsidione, retro moverunt
				<lb/>castra, et se suis finibus receperunt. Hos e vestigio secutus hostis, cum castra castris admovisset
				<lb/>pugnamque iactantius flagitaret, simulata pugnandi in posterum voluntate apparatibusque
				<lb/>ad speciem factis, per mediam noctem, frustrati hostem, Fucetium se incolumes
				<lb/>receperunt copiasque omnes intra oppidum induxerunt. Eo quoque Castrucius secutus, aciem
				<lb/>ante oppidum struxit et classica in conspectu occinere fecit: demum, quia pellicere ad pugnam
				<lb/>nequibat, omnia circa oppidum igne ferroque populatus est. Inde, in caetera Florentinorum
				<lb/>sociorumque conversus loca, terribilis imminebat. Ob id, revocatae e lunensi agro
				<lb/>copiae redierunt, et castella ibi de hoste capta, post recessum earum, pari facilitate Castrucius
				<lb/>recuperavit. Ita, conatus civitatis ad bellum eo anno adhibiti, contra quam creditum
				<pb n="117"/>
				<lb/>est, ad extremum reciderunt : nam nec lunensi in agro quicquam perfectura est, et ad Victolinum
				<lb/>caeterisque locis, ubi maiores copiae fuerunt, longe superior quam unquam hostis apparuit.
				<lb/>Eodem anno magnitudine belli commota civitas duodecim viros primum creavit, qui
				<lb/>prioribus in Consilio adessent, cum illi haud satis sufficeie tantae rerum moli viderentur.
				<lb/>Creatus est autem is magistratus anno vigesimo primo supra millesimum trecentesimum; idque
				<lb/>postea perpetuo in republica observatum est. Turres etiam quaedam et murorum parles eo
			<lb/>anno perfectae.</p>
			<p><lb/>Proximo dehinc anno, Pistorienses, assiduis belli calamitatibus a Castrucio vexati, pacera
				<lb/>cum ilio fecerunt, antiqua Florentinorum societate deserta: ad quam impediendam cum frequentes
				<lb/>legati a Florentinis mitterentur, pervicit falsa utilitatis ratio, ut quieti potius quam
			<lb/>honestati consulerent.</p>
			<p><lb/>Per idem fere tempus, rumor fuit Castrucium partem copiarum per agrum senensem
				<lb/>Aretium transmittere. Et simul apud Senenses res novae timebantur ex duarum potentissimarum
				<lb/>gentium, Tolomeorum Salimbeniumque, inimicitiis, quae totam diviserant civitatem.
				<lb/>Itaque, missa propere Senas auxilia, trepidis in rebus, populum confirmarunt. De copiis vero
				<lb/>Aretium missis falsus rumor fuerat allatus; non enim copiae ullae, sed magistratus tantum,
				<lb/>qui peregrinus eligi consuevit, ex urbe Luca Aretium transierat. Is, quia comitatio ingrediebatur,
			<lb/>rumorem praebuit falsarum copiarum.</p>
			<p><lb/>Eodem anno Guido Aretinorum praesul, de cuius novo dominatu supra diximus, armata
				<lb/>multitudine Fronzolae arcem Pupio imminentem obsedit cepitque. Inde, positis ad Voconianum
				<lb/>castris, expugnare oppidum nitebatur. Causa vero huius conatus erat, quod incolae
				<lb/>eius oppidi diversarum partium habebantur, et superiori certe bello Florentinis exulibusque
				<lb/>aretinis semper cohaeserant. Cum igitur tunc his de causis obsiderentur, oppidaui, missis
				<lb/>Florentiam nunciis, subvenire sibi precabantur. Florentini vero, ersi detrimentosum putabant
				<lb/>ad bellum lucense aretinum insuper adiungere, tamen, ne deessent fidelissimorum hominum
				<lb/>precibus, et simul quia existimabant praesulem, si id oppidum cepisset, maiora inde moliturum,
				<lb/>ferre auxilium decrevere. At primo subitanea manu equitum casentinalem in agrum ad
				<lb/>spem obsessorum praemissa, mox, convocatis sociis, maiores copiae parabantur. Sed praesul,
				<lb/>Inter hunc apparatum die noctuque obsidionem urgens, oppidum antecepit ad solumque evertit.
				<lb/>Itaque, intermissi apparatus Florentiae sunt, et praesul ipse, post eversum Voconianum,
			<lb/>nihil ultra molitus, Aretium copias reduxit.</p>
			<p><lb/>Cum bine Aretinorum suspicio, illinc bellum castrucianum urgeret, iamque e sociis Pistorienses
				<lb/>defecissent, placuit, ad inspiciendos reliquorum animos, exercitum indicere. Igitur,
				<lb/>quasi magna quaedam res arcana subesset, omnas copiae ad nonas quintilis in armis fore
				<lb/>iubentur, et auxilia sociorum arcessuntur. Convenerunt frequentius socii quam unquam ante,
				<lb/>adeoque invaluit studium, ut peditum equitumque permulta millia ad praescriptum convenirent;
				<lb/>quae res sic animos civium erexit, nihil ut iam formidarent: sic adversarios conterruit,
				<lb/>ut, audito hoc apparatu, cum cuius gratia cogeretur ignotum esset, et alii Pisas, alii Aretium,
				<lb/>alii Lucani prodi circumferrent, omnes sibi metuere invigilareque cogerentur. Sed auxilia
				<lb/>sociorum collaudata, paulo post, quasi rebus non procedentibus, domum remissa sunt.
				<lb/>Per extremum eius anni, Iohanne romano pontifice rogante. Florentini rursus auxilia
				<lb/>equitum in Galliam miserunt. Implicatis enim rege simul et pontifice genuensi bello, cum
				<lb/>de communi studio partium ageretur, tota cis Alpis Gallia mirum in modum fiuctuabat. Nec
				<lb/>bellum quidem etruscum alienum ab ilio putabatur; nam et Castrucium inimicis regis pontiticisque
				<lb/>pepulerant ad bellum in Etruria concitandum, et Guido Aretinorum praesul, etsi
				<lb/>non aperte inferebat bellum, tamen multa quotidie moliri adversus amicos sociosque florentini
				<lb/>populi cernebatur, et a favore piane diversarum partium hominum totus pendere. Missa
				<pb n="118"/>
				<lb/>igitur tunc in Galliam auxilia iisdem rationibus impetrarunt, ut proxima secutura aestate Genuenses
				<lb/>cum classe in lucensem agrum descenderent; Florentini vero et socii omnibus copiis
				<lb/>alia ex parte eumdem agrum pervaderent: fore enim, ambobus uno tempore Lucam adorientibus,
				<lb/>ut Castrucius ipse opprimeretur. Cum, ad eam rem apparatus lierent, praefectus quidam
				<lb/>foroiulianorum equitum, qui vel integerrima fide ad eam usque diem apud Florentinos
				<lb/>stipendia faciebat, corruptus pecunia, ad Castrucium transfugit. Id quidem factum multorum
				<lb/>turbavit animos, nec tam pro subtracta copia (non enim supra ducentos equites praefectum in
				<lb/>transfugio secuti fuerant), quam de corruptela caeteri formidabatur exercitus. Ob eam rem,
				<lb/>irrumpere (uti constitutum fuerat) in lucensem agrum supersederunt, et apparatus ad id factos
				<lb/>dissolverunt. At Castrucius, ob hoc ipsum elatus, cum hiis quas resistendi causa paraverat
				<lb/>copiis, ultro iam in hostilem profectus, ad Fucetium posuit castra. Inde, transmiaso Arno, in
				<lb/>miniatensem toporianumque agrum duxit, belli cladibus et terroribus cuiicta involvens. Post
				<lb/>haec, magno applausu Lucam rediit, bis in hostem editis quae hostes in cum sese facturos
			<lb/>minabantur.</p>
			<p><lb/>Dum a Castrucio ista geruntur. Guido praesul, armata Aretinorum multitudine, Fagiolam
				<lb/>et alia quaedam castella filiorum Uguicionis fagiolani obsedit. Causa vero obsidendi fuit,
				<lb/>quod illi, etsi studio partium similes, tamen dominatum eius praesulis haud aequo animo videbantur
				<lb/>perferre. Guido igitur, ubi plerasque illorum arces asperis quidem in locis subegit
				<lb/>(sunt enim in finibus aretini agri circa Apennini iugum), reducto exercitu, Rondine circumsedit.
				<lb/>Id oppidum in fide Florentini populi erat iam inde a superioribus bellis. Itaque oppidani,
				<lb/>statim ab initio obsidionis missis Florentiam legatis, subveniri sibi postularunt. Movebant
				<lb/>cunctos optimorum ac fidelissimorum hominum preces; sed implicata castruciano bello
				<lb/>civitas, ne alias insuper lites ab Aretinis concitaret, neque ferre opem neque rursus negare
				<lb/>ob verecundiam audebat. Itaque, Inter spem metumque protracti Rondinenses, aliquot mensibus
				<lb/>obsidionem pertulere. Tandem, ubi sese urgeri in dies magis viderent, nec ulla sibi
			<lb/>auxilia praestabantur, seque et oppidum Aretinis dediderunt.</p>
			<p><lb/>Eodem anno Castrucius, praeter omnium expectationem cum exercitu profectus, non longe
				<lb/>a Prato minabundus consedit. Ob repentinum eius adventum, cum tumultus maior concitus
				<lb/>fuisset ac fuga agrestium passim fieret, Prato quoque metueretur, Florentini, iustitio indicto
				<lb/>tabemisque tota urbe clausis, populariter fere sunt contra illum egressi, ut essent intra paucas
				<lb/>inde horas in armis peditum supra viginti millia, equites vero urbani ad duo millia. Haec
				<lb/>omnis multitudo raptim Pratum deducta contra hostem opposita stetit. Castrucius apud Areolum
				<lb/>vicum habebat castra; qui, postquam tantam multitudinem tam subito adversus se venisse
				<lb/>conspexit, etsi longe impar tantis copiis erat, tamen, simulata fiducia, quasi in crastinum pugnaturus,
				<lb/>hostem distinuit. Mox, per noctis silentium, transmisso Umbrone amne, per agrum
				<lb/>pistoriensem abiit, nec prius intermisit iter quam ad Serram oppidum se recepit. Cum
				<lb/>exorta lux vacua hostium castra patefecisset, variis apud Florentinos sententiis certatum est.
				<lb/>Plebs enim ac urbana omnis multitudo sequendum e vestigio hostem censebat; nobilitas
				<lb/>autem, sive indignatione adversus plebem, sive quod experta et bellorum gnara in subitaneo
				<lb/>collectitioque milite non multum spei collocandum putabat, reducendas tunc domum copias, et
				<lb/>alio, si videatur, tempore sociis convocatis apparatuque solemniter facto, vadendum in agros
				<lb/>hostium suadebat. Cum varietas sententiarum discordias induxisset, ac plebs fidem nobilitatis,
				<lb/>nobilitas vero temeritatem ac vaesaniam plebis incusaret, odia graviter exarsere. Itaque
				<lb/>mittere Florentiam placuit, et ad priorum voluntatem rem integram referre. Ea relatio in
				<lb/>urbe quoque apud eos qui domi remanserant contentiones accendit, variantibus sententiis non
				<lb/>priorum modo sed et aliorum civium, donec, insurgente puerorum multitudine ac minima de
			<lb/>plebe turba per forum et compita exclamante, profectio decernilur.</p>
			<p><lb/>Profectus est igitur exercitus incredibili multitudine; nam, praeter urbanam turbam
				<pb n="119"/>
				<lb/>quae totam se ad id effuderat, ex agro passim omnes eo properabant, et sociorum auxilia
				<lb/>frequentissima ad primum adventum hostis percita supervenerant. Cum circa Fucetium pervenissent
				<lb/>et nobilitas quae dissuaserat tantummodo sequeretur signa, curam vero ac studium
				<lb/>commeatus caeterarumque rerum auctoribus profcctionis relinqueret, nec opportune quicquam
				<lb/>ageretur, re ipsa iam vanitatem coepti arguente, suscepta temere expeditio irritatur, Itaque
				<lb/>tantae simul copiae nec hostile intrarunt solum, nec quicquam omnino perfecerunt, sed pleni
				<lb/>incusationum iniurianimque, alii alios culpantes, domum reversi sunt. Domi quoque contentiones
				<lb/>vehementissimae ab exercitu haustae ex data exulibus tide. Sub primum enim Castrucii
				<lb/>adventilm, cum Prato imminere nunciatum esset, ac praelium futurum crederetur exulibus
				<lb/>promissa reductio est, si modo in castris armati contra hostem adessent. Ob eam rem
				<lb/>ingens manus exulum in castra confluxerat. Ortis mox Inter cives discordiis, et usque Fucetium
				<lb/>exercitu perducto, cum inde Florentiam male concordes remearent, iniecta exulibus
				<lb/>suspicio est ne promissa eis servarentur; nec deerant qui commonefacerent, ut sibi ipsis prospicerent.
				<lb/>Quamobrem commoti exules antevenire exercitum statuerunt. Itaque, sub vexillo
				<lb/>celerius profecti, ad urbem contenderant eo Consilio, ut armati ingrederentur. Civitas discordiarum
				<lb/>contentionumque exercitus gnara, statim atque venire exules nuntiatum est, verita
				<lb/>ne ad res novandas essent praemissi, sumpsit arma, atque venire in urbem prohibuit. Quare
				<lb/>exclusi exules ante portam consedere. Tandem, postera die, cum reliquus exercitus adventaret,
				<lb/>veriti civium vim, retro abiere. Pratique consistentes, rogare iam inde verbis coeperunt
				<lb/>quod ante flagitaverant armis. Eius rogationis gratia octo exulum legati fide publica in
				<lb/>urbem venerunt. His nobilitas favebat ; nam et erant quidam Inter exules ex praecipuis familiis,
				<lb/>et magna clientum manus, hominum facinorosum, queis plurimum nobilitas utebatur.
				<lb/>His de causis favor erat nobilitatis in reducendis exulibus propensissimus. Priores quoque,
				<lb/>qui auctores pollicendi fuerant, repraeséntandum exulibus promissum, neque fraudandos frustrandosque
				<lb/>homines publica fide clamitabant. At plebs infensa, partim consuetudine obtrectandi,
			<lb/>partim ira turpiter reducti exercitus, postulationem adversabatur.</p>
			<p><lb/>Denique cum his de rebus magistratus referret, introducti exulum legati huiuscemodi orationem
				<lb/>habuere: "<q>Si aut de exilio nostro, aut de conditione singulorum disserendum foret,
					<lb/>alia nobis dicendi ratio aliaqvie oratio proponeretur. Nunc autem cum, qualescumque
					<lb/>tandem ipsi simus, talibus promiseritis, simplex admodum postulatio nobis sufficiet. Fidem
					<lb/>publicam, quam sub adventum hostium nobis spopondistis, nunc demum illis admotis omnique
					<lb/>terrore depulso, praestari nobis flagitamus. In hac vero postulatione nostra, si quis
					<lb/>forte subsistit, necesse est eo adduci quod aut promissum neget, aut a nobis impletum ;
					<lb/>aut quod, etiamsi utrumque factum sit, tamen servanda non esse promissa civitatis contendat.
					<lb/>Horum duo prima decere nostrum erit: tertium in vestra aequitate ac in civitatis
					<lb/>pudore repositum est. Quamquam, quis est qui de horum aliquo ambigere possit? Quis
					<lb/>nescit promissum? quis non publicatum? quis non ita proclamatum, ut non Florentiae
					<lb/>modo, sed per finitimas quoque urbes vox civitatis exaudiretur? Atqui, in rebus agendis,
					<lb/>quandoque alterius ad alterum promissio fit secreta quidem ac minime vulgata, quae, etsi
					<lb/>est aeque servanda, potest tamen a multitudine ignorari. Hic autem nihil est cur civis
					<lb/>ignoret quod in civitate factum peregrini etiam sciunt. Sed quid in eo moramur quod et
					<lb/>priores, viri clarissimi, fatentur, et civitas conscia veritatis non negat? Illud, credo, est dubium
					<lb/>in castris ne fuerimus adversus hostem; quae fuit promissio in conditione adscripta.
					<lb/>Id nos et literis sigillisque vestrorum ducum et mille insuper testibus docemus. Et quis
					<lb/>fuit in exercitu civium vestrorum cui ulla modo sit patriae cura, qui nos non viderit in
					<lb/>fronte contra hostem collocatos, qui non proeliandi cupidos, qui non pro Victoria devotos,
					<lb/>cum pro tanto beneficio in nos collocato, etiamsi oppetendum foret, vix satisfactum
					<lb/>merito de nobis vestro putaremus? Nos enim vitam pro patriae Victoria (ni hostis fugere
					<pb n="120"/>
					<lb/>quam experiri virtutem maluisset) non forti modo verum etiam libenti animo impensuri
					<lb/>eramus, ac neque corporibus neque animabus nostris parsuri. Post foedam vero illam degenereraque
					<lb/>hostis fugam et confessionem timoris sui, signa publica secuti, quocumque
					<lb/>duxerunt duces vestri, nusquam discessimus. Quod si duces ipsi non eo profecti sunt quo
					<lb/>proticisci optastis, quis nobis id succenseat? neque enim nostrum erat ducibus praecipere,
					<lb/>sed eorum praecepta spedare et sequi. Quod si desiderium certe nostrum valuisset, etiam
					<lb/>hodie solum hostile calcaremus. Quare, cum et promissum a civitate et a nobis quae in
					<lb/>conditione fuerunt impleta constet, vos iam quid lides vestra ac gravitas exigat videtote.
					<lb/>Nam nos quidem in hac parte loqui pudor impedit, cum iniuriosum sit vel dubitare solum
					<lb/>de civitatis fide "</q>.</p>
			<p><lb/>Postquam legati exulum auditi sunt, curia excedere iussis, consultari est coeptum. Nobilitas
				<lb/>ferme omnis et magistratus servandam fidem publicam suadebant, et cum precibus exulum,
				<lb/>tum propinquorum intercessionibus permulti movebantur. At quidam ex bis qui in Consilio
				<lb/>aderant, vir severitatis priscae, cum tandem locum dicendi nactus esset, ita fertur dixisse:
				<lb/>"<q>Si reductionem tantummodo postulassent exulum legati, nihil equidem plus eorum postulationi
					<lb/>quam tabellam mei testem iudicii respondissem. Nunc autem, cum eo spectet oratio
					<lb/>illorum, ut et notam finitimis promissionem iactent et dedecus perfidiamque civitatis redarguere
					<lb/>pergant, non tabella respondere sat est, sed et voce quoque eorum calumnia videtur
					<lb/>refutanda. A civitate promissam reductionem aiunt. Quo tandem modo ? Quia priores, inquit,
					<lb/>promiserunt, publicarunt, proclamarunt, ut etiam finitimi exaudirent. Mitte, quaeso,
					<lb/>hanc verborum pompam; ad solidum, ut ita dixerim, accede. Fateor promissum a prioribus;
					<lb/>a civitate tamen promissum nego. Date veniam, quaeso, optimi praesides; consulendi
					<lb/>enim facultas libera esse debet; nec ego quicquam minuo ex maiestate vestra, sed maiestatem
					<lb/>populi adversus calumniam defendo. Nego, inquam, esse idem priores ac civitatem, nec idem
					<lb/>sane illorum decreta valere. Legibus enim sic reipublicae gubernatio a maioribus nostris temperata
					<lb/>est, ut civitas quidem sine ulla exceptione omnia possit, priores vero ea tantum quae
					<lb/>civitas permisisset. Quaero, igitur, numquid prioribus permissa sit reductio exulum. Respondebunt
					<lb/>ipsae leges non esse permissam. Qua ergo de re, decretum solemne si a prioribus fieret,
					<lb/>invalidum esset; ea de re nuda pollicitatio valida erit? Et si decretum foret, nemo servaret;
					<lb/>promissum autem, nisi servetur, citavitis fama laedetur? Natura ita comparatum est, ut
					<lb/>factum sit quam promissum longe robustius. Quorum igitur factum civitas sine ullo dedecore
					<lb/>habere irritum debet, eorum promissum nisi ratum habuerit, quae tandem infamia erit ?
					<lb/>Maiores nostri in finiendo exilio non magistratus nutum, sed populi decretum spectari voluerunt;
					<lb/>multis denique locis rem discussam et comprobatam esse prius. Magnum, credo,
					<lb/>visum est atque arduum, ut quem civitas ut facinorosum ac malum civem abiecerat, is paulo
					<lb/>post reduceretur ut bonus. Tum ut metu homines a maleficiis deterrerent, difficultates permaximas
					<lb/>reductioni opposuerunt, ut praeter publica populi decreta, consensus etiam inimicorum
					<lb/>spectaretur. Quae omnia mehercle salutarla ad civium quietem stabilita legibus, usu
					<lb/>comprobata, moribus inveterata, isti una promissione evertenda putant, nec in uno aut altero
					<lb/>exulum, sed in universa penitus multitudine. At in exercitu fuerunt, contra hostem steterunt
					<lb/>armatil Non hoc quaero fuerint in exercitu, sed illud quaero reducendi ne sint secundum
					<lb/>leges. Hoc tu mihi prius ius proba; ego tibi quod reliquum est perquam facile concedam.
					<lb/>Quamdiu vero id a te probatum non sit, etsi millies in exercitu fueris, nihilo magis censebo
					<lb/>reducendum. Etenim si fuisse in exercitu tanti per se ipsum existimari debet, ut
					<lb/>etiam contra leges sint exules reducendi, quid dabimus, quaeso, civibus nostris qui, nullo
					<lb/>prius admisso, nec cuiusquam noxae rei, eodem in exercitu populariter affuere? Atque adhuc
					<lb/>eo spectat oratio mea ut, etsi omnia cum laude sint ab exulibus facta, tamen reducendi
					<lb/>non videantur. Quid, si post eam promissionem armati contra patriam venerunt? si obsiderunt
					<lb/>portas ? An huius populi memoria tam cito excidisse putant, quo die illi, relicto post
					<lb/>ae exercitu optimorum civium, ad patriam, quam defensoribus vacuam reperire extimabant,
					<pb n="121"/>
					<lb/>occupandam expugnandamque properarunt? Adeo parum apud eos interfuit inter civem et
					<lb/>hostem, quos nisi portae ac moenia arcuissent, non verbis, ut nunc, sed vulneribus et
					<lb/>armis fuisset a nobis disceptandum. Et hi, nisi reducantur, foie civitatem in dedecore
					<lb/>audent dicere: qui, si reducerentur, maximum esset dedecus civitatis. Ego igitur, ut sententia
					<lb/>breviter mea complectar, reducendos nequaquam censeo, vel quia invalida fuit promissio,
				<lb/>vel quia, si valida esset, illi novo crimine quo minus reduci debeant effecerunt"</q>.
				<lb/>Cum haec pro exulibus contraque exules dieta essent, magistratus, quo voluntas singulorum
				<lb/>eliceretur, tabellas consultoribus dari iussit: quae cum non satis prospere exulibus responderent,
				<lb/>et urna iam saepius in cassum circumlata homines fatigasset, dimissum consilium
				<lb/>est, magna cum eorum querela qui, utcumque promissum esset, repraesentandam exulibus
				<lb/>fidem publicam suadebant. Cum igitur dissentire inter se cives in ea re haud obscurum esset
				<lb/>vocesque liberius iactarentur, exules, sumpto ex favore animo, vi redire in urbem constituerunt.
				<lb/>Ad hoc securium magna vis praeparatur, et tempus locusque facinori deligitur. Tempus maxime
				<lb/>illis placuit intempesta nox; locus autem fesulana porta, per quam effractam irrumpere
				<lb/>parabant. Quae ubi mature composita sunt, dato inter se signo, pluribus ex locis ad urbem
				<lb/>venerunt. Sed res permultis nota clam esse non potuit. Itaque, occaso iam sole, cum eius
				<lb/>rei fama incidisset, murmur primo fuit, mox et arma sumpta, vigiliaeque tota nocte per urbem
				<lb/>actae, et singulis portarum turribus faces cum praesidio armaiorum impositae. Quare, adventantes
				<lb/>paulo post exules, cum detectam fraudem cognovissent, irrito coepto abiere. Fuit autem
				<lb/>exulum numerus supra mille quingentos. Rem ab exulibus composiiam non sine consensu nobilitatis
				<lb/>credilum fuit, et certe pro vero habitum. Quocirca, post repulsos exules, agitatum est
				<lb/>de coniuratis puniendis; in quibus cum universa nobilitas in pericuium vocaretur, nec punire
				<lb/>omnes nec impunitos reliuquere placuit, sed in principes tantum eius motus animadvertendum
				<lb/>fore. Hos cum privatim accusare nemo auderet, conclone populi advocata, inaudito hactenus
				<lb/>exemplo indictum est, ut singuli quem maxime putarent sontem ex nobilitate schedulis adscriberent,
				<lb/>sine auctore, sine nomine. Quibus tandem receptis lectisque, compertum est nomina
				<lb/>trium nobilitatis principum a pluribus delata: Amerighi Donati, Tegghiae Frescobaldi, Lotteringi
				<lb/>Gherardini. Hi vocati ad magistratum, sub fiducia paruerunt. Interrogati autem de coniuratione,
				<lb/>requisitos quidem se ab exulibus dixerunt, assensum tamen nunquam praestitisse.
				<lb/>Ita, non quasi coniurassent, sed quasi non patefecissent, duobus millibus aeris singuli eorum
				<lb/>multati, ad breve insuper tempus relegantur. De caeteris vero conniventibus oculis transitum,
				<lb/>ne infinita discordiarum inter cives suscitaretur materia. Ex hoc popularium studiis ad
				<lb/>rempublicam tuendam erectis, minora vexilla, quos pennones vocant, maioribus adiunxerunt;
				<lb/>et in populum dederunt, experti nocturno ilio tumultu percommodum incidere, ut, manente
				<lb/>vexillo, pars aliqua societatis in opportuna loca sub minoribus signis mitti posset.
				<lb/>Per hoc ipsum tempus sortitio magistratuum noviter instituta est, cum antea semper electio
				<lb/>per suffragia obtinuisset. Ea mutatio, etsi parva tunc res opinione hominum visa sit, maximam
				<lb/>tamen inclinationem reipublicae attulit, mutata penitus gubernandae civitatis forma.
				<lb/>Sortitio autem per hunc modum instituta: prioribus et collegiis data potestas, ut eorum civium,
				<lb/>qui digni eo munere viderentur, nomina schedulis scripta comprobataque loculo includerent;
				<lb/>inde, cum tempus adesset magistratus deligendi, tunc sorte nomina promerentur; cuius
				<lb/>depromptum nomen esset, is foret magistratus, nisi lege vetaretur. Vetitum autem erat, si aut
				<lb/>intra triennium eumdem gessisset, aut si frater cognatusve aliquis in magistratu esset. His
				<lb/>casibus, nude nomen promptum esset, retrudebatur. Prima sortitio in triennium et sex menses
				<lb/>constituta; resque ipsa probavit utilem esse hanc legem ad tollendas civium contentiones,
				<lb/>quae per procurata crebro oriebantur sutfragia. Sed quantum in ilio prodest reipublicae, tantum
				<lb/>obest vel etiam magis, quod indigni plerumque ad magistratum ex sortitione sumuntur.
				<lb/>Neque enim pari diligentia providetur praesenti officio et multis secuturis; sed remota quidem
				<pb n="122"/>
				<lb/>illa et an futura sint minime certa hebetiori intueraur oculo; praesentia vero acriter et argute.
				<lb/>Extinguit praeterea virtutis studium, quia si suf'fragiis certandum foret, et aperte in periculum
				<lb/>famae veniendum, multo magis sese homines circumspicerent. Morem igitur primum
				<lb/>longe probabiliorem utilioremque reipublicae fuisse non ambigo, quo et populus romanus semper
				<lb/>usus est in magistratibus creandis. Florentiae tamen hic sortitionis mos tunc primo inductus
				<lb/>ad nostra usque tempora devenit, popularitate quadam in republica servatus .
				<lb/>Dum haec domi geruntur, bella interim ab hostibus inferebantur gravissima. Castrucius
				<lb/>enim, vir ingenio acri, in florentinum agrum quotidianas prope incursiones faciebat. Altera
				<lb/>vero ex parte Guido Aretinorum praesul, impigri et ipse vir animi, socios amicosque Florentini
				<lb/>populi cunctis belli cladibus infestabat. Qui cum oppida pleraque aretini agri quae dudum
				<lb/>una cum exulibus in societatem Florentinorura devenerant, expugnasset, nonnulla etiam
				<lb/>funditus diruisset, malora iam inde audens, Tifernum, urbem sociam et amicam Florentini populi,
				<lb/>vi et armis invasit, pulsisque diversarum partium .hominibus, potestati ditionique suae
				<lb/>civitatem subegit. Ob eam rem Perusini et aliae quaedam finitimae civitates, quae sibi pergravem
				<lb/>Aretinorum vicinitatem suspicabantur fore, novam societatem cum Florentinis inierunt
			<lb/>pro Tiferni recuperatione. Societas ea in triennium constituta est.</p>
			<p><lb/>Per extremum eius anni Castrucius, magnam rem ausus, in sua pene audacia corruit.
				<lb/>Fucetium erat oppidum nobile in finibus lucensis agri. Id Florentini per superiora bella traditum
				<lb/>in potesiate continebant, eaque per id tempus sedes erat belli adversus Castrucium et
				<lb/>Lucenses. Cum itaque cunctas, ut par erat, vias pro abducendo eo oppido Castrucius scrutaretur,
				<lb/>tandem proditores sibi magna comparat pecunia. Inde, procellosa nocte, quo minus
				<lb/>sentiretur, profectus, ut compositum erat, antiquo poste, quem ad hoc ipsum proditores demoliti
				<lb/>fuerant, ingreditur, habens equites delectos non amplius centum quinquaginta, pedites
				<lb/>vero circiter quingentos. Cum oppidum pervadere locaque occupare opportuna coepisset,
				<lb/>exciti oppidani arma corripiunt, factoque suorum globo, fortiter repugnant. Raro unquam
				<lb/>atrocius quam ea nocte praeliatum ferunt; atque ea conditio fuit pugnae, ut neutri ad summum
				<lb/>praevalerent. Nam neque Castrucius pervincere quasdam oppidi regiones potuit, neque
				<lb/>oppidani illum suis locis expellere. Primam sub lucem subsidia proximis e castcllis, re per
				<lb/>noctem ex ignibus cognita, supervenerunt, quae alacri clamore ab oppidanis excepta in Castrucianos
				<lb/>feruntur. Ille, ubi nova supervenire auxilia cognovit, iactis per vias impedimentis,
				<lb/>sese in superiori parte' oppidi sepsit, ibique adventum suarum copiarum quas maiores arcessiverat,
				<lb/>expectare constituit. Verum, fatigatus nocturno praelio miles, ubi maior impetus fit
				<lb/>et integri fessum urgent, locum tutari non potuit. Itaque transgressi minutiones, foedam caedem
				<lb/>edidere. Castrucius ipse, dum cominus pugnat, accepto in faciem vulnere, aufugit;
				<lb/>eorum vero qui secum intraverant multi caesi, plures etiam capti, reliqui, sese ex oppido
			<lb/>praecipites dantes, evasere. Haec domi forisque eo anno gesta.</p>
			<p><lb/>Principio insequentis anni, nulla fere primo rcs acta quam equites, ut in foedere convenerat,
				<lb/>Perusinis traditi, quo adversus Aretinos bcllum inferrent. Dux ex sententia civitatis
				<lb/>his equitibus praefectus est Amerigus Donatus, Cursii filius, eques florentinus. Miserunt et
				<lb/>Senenses et Bononienses et aliae civitates quae erant in foedcrc. Conditio eius belli ista fuit:
				<lb/>ut fere ad Tifernum circumque ea loca belligeraretur; inter Florentinos vero et Aretinos
				<lb/>tacito quodam consensu quies esset, nec aut hi aut illi alterutrius agros invaderent. Ita, auspicio
				<lb/>magis Perusinorum contra Aretinos bellum gerebatur: auxilia tantummodo, ne deessent.
				<pb n="123"/>
				<lb/>Per idem tempus gravis suspicio civitatem habuit, ne Pistorienses ad Castrucium deficerent.
				<lb/>Philippus erat Tydicius magna vir potentia, qui dominatum Pistorii affectabat; eamque
				<lb/>ob causam, praefectum regis, multis iam ante iniuriis lacessitum, excedere urbe compulerat.
				<lb/>Mox a civibus revocatum, cum Pistorium versus iter faceret, privata latronum manu spoliandum
				<lb/>vexandumque curavit, ratus, per huiuscemodi iniurias praefecto illatas, regem quasi infensum
				<lb/>civitati in suspicionem venturum, cives autem in se atque suos omnino converti. Hac
				<lb/>igitur mente, cum ea perfecisset, Novellus, quem nuper ad Flore ntinos rex cum manu equitum
				<lb/>miserat, commotus indignitate flagitii, Carminianum, pistoriensis agri oppidum, repentino impetu
				<lb/>invasit. Quod postquam Pistorii auditum est, nulla fuit mora, quin Castrucius arcesseretur.
				<lb/>Ille vero praesto adfuit Pistoriensibus opem laturus; quo territi nietu Florentini reddere
				<lb/>Carminianum eos ipsos qui invaserant compulerunt. Sed haud multo post Philippus, Castrucii
				<lb/>favore fretus, tyrannidem invasit, foedusque cum ilio aperte coniunxit: bellum tamen Florentinis
				<lb/>nullum inferebat, sed quasi medius ita perstabat, ut alterutrius videretur potentiam formidare.
				<lb/>Cum ergo tergiversaretur, et ad hos modo, modo ad illos inclinaret, neutrae parti
				<lb/>fidus, sed omnibus suspectus habebatur. Tanta vero Pistorii opportunitas erat ad bellum, ut
			<lb/>utrique magnopere illius commodo moverentur.</p>
			<p><lb/>Domi quoque eodem anno res innovatae : et superiore quam primo factam diximus antiquata,
				<lb/>nova est sortitio instituta non priorum modo, sed et minorum magistratuum. Ex hac
				<lb/>mutatione in republica, qui ante plurimum potuerant ii minus validi remanserunt, magnaque,
				<lb/>ut fit, invidia ob.priorem eos potentiam agitabat. Nardus erat Bordo unus e principibus qui
				<lb/>ante rempublicam gubernarant. Huic cum dies apud magistratum dieta esset, et causae pervertendi
				<lb/>cupidius quaererentur, priores, quo illum periculo eriperent, gratia, ut fit, hominis,
				<lb/>per legationis speciem dimiserunt, quasi reipublicae causa abesset. Cum praeses nihilominus
				<lb/>damnare pergeret, nec ullam absentis rationem haberet, Michael, huius frater, et cum eo apparitores
				<lb/>priorum, pro tribunali adeuntes reipublicae causa, absentem allegabant ex priorumque
				<lb/>auctoritate damnare prohibebant. Ibi, cum verbis certaretur, rixa tandem exorta est inter
				<lb/>praesidis priorumque apparitores. Fit civium concursus et alterutris faventium atria complentur.
				<lb/>Pervicit tandem obstinatio praesidis, nec absentem modo damnavit, verum etiam fratrem,
				<lb/>qui cum apparitoribus priorum ad tribunal venerat, relegavit ad tempus. Quosdam etiam e
			<lb/>prioribus, quod huic reo favissent, gravissima post multatione afflixit.</p>
			<p><lb/>Altero dehinc anno, Philippus Pistoriensium tyran'nus quod diu parturierat aliquando tandem
				<lb/>peperit. Cum enim haud multo prius ad Florentinos conversus, eorum auxilia in urbem
				<lb/>recepisset, inito mox cum Castrucio fodere, intromissisque per noctem copiis, Pistorium illi
				<lb/>tradidit. Quo facto omnes Florentinorum copiae quot auxilii causa intra urbem fuerant, opprimuntur.
				<lb/>Huius vero rei nuntius ubi Florentiam perlatus est, priores e publico, quod forte
				<lb/>ea die agebatur, convivio assurgentes, profectionem subitaneam indixere, nondum proditionis
				<lb/>guari, sed putantes aliquam urbis partem adversus Castrucium defendi. Ita, Pratum usque
				<lb/>rapto agmine profecti, eo tandem in loco perditas res tyranni fraude cognoverunt. Inde,
				<lb/>quoniam vanum erat conari, Florentiam revertuntur. Post haec, maiori nixu cogere exercitum
				<lb/>ac mittere in hostem placuit. Apparatus ad hoc non magnifice solum, verum etiam celeriter
				<lb/>facti. Dux exercitui praefectus est Ramundus Cardonius, qui magnos ante exercitus
				<lb/>suo auspicio in Gallia ductaverat; ubi, post res bello egregie gestas, tandem adverso praelio
				<lb/>a Mediolanensibus captum redemptumque. Florentini castruciano bello delegerant ducem;
				<lb/>casusque ita tulerat, ut, altero post defectum Pistorii die, cum manu quadam equitum Florentiam
				<lb/>pervenisset, praesentiaque et auctoritate mentes hominum extulisset ad bellum valentius
				<lb/>capessendum. Cum igitur res subita et improvisa festinato indigere videretur, dux
				<lb/>cum parte equitatus Pratum se propere contulit; reliquas vero copias ad eum convenire iussit.
				<lb/>Cum omnes convenissent, movens inde dux, structa atque composita acie ad hostem pervenit.
				<pb n="124"/>
				<lb/>Castrucius fortunam pugnae experiri non ausus, intra moenia suos continebat, satis existimans
				<lb/>fore, si urbem tutaretur. Quod exploratum cum esset, ad vastationem conversi, omnia circa
				<lb/>urbem hostilem in modum po mlarunt, motis etiam saepius de industria castris, quo nulla regionis
			<lb/>pars remaneret incolumis.</p>
			<p><lb/>Post haec, retro profecti, Titianum circurasederunt. Aliquot dies circa illud commorati,
				<lb/>vineas agere, machinas instituere cuniculosque deducere coeperunt. Ea cuncta iussu ducis vel
				<lb/>enixe fiebant, quo mentes hostium eo maxime converterentur. Ipse tamen, longe alia cogitans,
				<lb/>praefectum arcane instructum cum parte equitatus de prima vigilia dimittit, et occupare
				<lb/>transitum paludis iubet. Eadem ipsa nocte, quo magis avertat hostem, aliam equitatus
				<lb/>partem circa Pistorii moenia magno cum tumultu praedatum mittit. Agrum lucensem a pistoriensi
				<lb/>agro, a superiori quidem parte, montes asperrimi dirimunt Apennini dorso connexi,
				<lb/>aditusque ferme arcibus tenentur; altera vero ex parte palus latissima et impeditissimo ubique
				<lb/>gurgite, praeter unum aut alterum aditum in quo se admodum coarctat, planitiem intersecat.
				<lb/>Haec rursus arcta castellis praesidiisque hostes tutabantur. Ad haec igitur loca improviso
				<lb/>occupanda missus praefectus, cum Fucetium pervenisset, pontem ligneum de industria paratum
				<lb/>ad arcta paludium nocte desert, ignaroque hoste, copias traducit; de hoc ipso ducem
			<lb/>certiorem facit.</p>
			<p><lb/>Ramundus, ubi haec intellexit, magna perfusus laetitia, confestim signa movit, desertaque
				<lb/>protinus oppugnatione, vestigia praefecti secutus, ante pene quam hostis sentiret, cum
				<lb/>omnibus copiis paludem transmisit. Inde Cappianum proximum castellum expugnare adortus,
				<lb/>octavo fere post coeptam oppugnationem die, in deditionem accepit. Post haec, Falconium
				<lb/>exercitu ducto (id quoque castellum paludi adiacet), pari tenore capit. Cum fama Florentinis
				<lb/>prospera in dies vulgaret, ut hostis lacere premique videretur, amici sociique, opitulandi studio
				<lb/>conciti, eo decucurrerunt. Senenses enim, supra ducentos equites quos ab initio miserant,
				<lb/>totidem alios equites et sagittarios sexcentos oppugnationibus utiles adiunxerunt. Miserunt et
				<lb/>praecipuae Seuarum familiae, suo provatim nomine, equites ducentos. A Perusinis quoque et
				<lb/>Bononiensibus et Volaterranis aliisque sociis auxilia eodem rumore excita supervenerunt. Ex
				<lb/>quibus omnibus permagna equitum copia in exercitu erat, peditum vero ad viginti millia. Florentini,
				<lb/>captis proximis trans paludem arcibus, demum, ultra profecti, Topalsium obsedere. Id
				<lb/>castellum, praeterquam fossis et turribus munitissimum erat, quingentorum insuper militum praesidio
				<lb/>tenebatur. Stativis igitur circa illud positis, cum oppugnatio longius traheretur, exercitus,
				<lb/>palustre humore ac insolita coeli gravitate confectus, aegrotare coepit, passimque languentium
				<lb/>catervas erat inspicere, moriebanturque frequentes; missionem vero plerique valetudinis causa
				<lb/>fiaoitabant. Ea primo res vigorem exercitus Florentini populi attrivit. Permansit tamen in
				<lb/>obsidione dux, et quasvis difficultates superare constituit. Obsessos vero cum munitio egregia,
				<lb/>tum multo magis Castrucii spes et praesentia sustentabat; nam ille, ubi a Titiano subitum discessum
				<lb/>nostrorum transmissasque paludes intellexit, cura simul et dolore anxius, Lucam redire
				<lb/>constituit. Pistoriensibus igitur cunctis, de quorum tide ambigebat, profectione indicta,
				<lb/>nobilitatem omnem ac optimum quemque e plebe secum eduxit: ad tuendam vero urbem alias
				<lb/>suorum copias dereliquit. Ipse, transgressus montium fauces per Nebulam fluvium, brevissimo
				<lb/>itinere hostes antevenit, mediumque inter Lucam et florentinum exercitum, dextra ex parte,
				<lb/>collem excelsum occupavit, ex quoque ad paludem militari opere fossam deducere aggressus est.
				<lb/>Amicorum praeterea undequaque auxilia rogat, neque die neque noctu agere multa conarique
				<lb/>desistit. Interea, quo hostes averteret, crebras incursiones a suis qui Pistorii remanserant in
				<lb/>pratensem florentinumque agrum fieri providebat, incendiisque et rapinis cuncta misceri. Adversus
				<lb/>eam manum ducentos equites bononienses, qui auxihi causa venerant, retinere circa
				<lb/>urbem placuit, hominesque ex agro adiungere, qui parati intentique incursionem hostium observarent.
				<lb/>Itaque, aliquoties ante feliciter ausi Castruciani, tandem, cum licentius agerent, circumventi
				<pb n="125"/>
				<lb/>a bononiensi equitatu, concursu etiam agrestium oppressi, pene ad internecionem
			<lb/>occiduntur.</p>
			<p><lb/>Hoc detrimento accepto, rursus Castrucii spes debilitari est coepta, simulque obsessi, ubi
				<lb/>fractas Castrucii vires deletasque copias in agro Florentino, qua una spe maxima tenebantur,
				<lb/>cognoverunt, rebus iam diffisi, castellum dediderunt, incolumes inde abire pacti.
				<lb/>Recepto Florentini castello munitissimo praesidioque imposito, quid iam agendum foret
				<lb/>consultabant. Erant quibus optimum videretur exercitum reducere, praesertim morbis gravitateque
				<lb/>coeli laborantem, et longa difficilique militia per aestatis autumnique ferventissimos
				<lb/>ardores insalubribus locis confectum, missione etiam multorum a duce concessa diminutum :
				<lb/>nam, postquam diutius in bis locis commoratum est, multi, vel taedio castrorum vel metu
				<lb/>valetudinis adversae, commeatum a duce postulaverant. Ea piane res perfacile concessa
				<lb/>maiorem in modum attenuaverat castra; quae prospicientes quidam graviores exercitum reducendum
				<lb/>suadebant; alii, iactantia raagis quam ulla probabili ratione ducti, non prius reducendum
				<lb/>victorem exercitum praedicabant, quam Lucae moenia pulsassent. Haec tandem,
				<lb/>quae minus sapiens, caeterum ferocior ac iactantior erat, ad extremum vicit praevaluitque
				<lb/>sententia. Cum ergo Lucam petere statuissent, dux, postridie signa movens, ad sextianam
				<lb/>paludem fecit castra. Biduo in bis locis commoratus, cum ad superiora contendere loca statuisset,
				<lb/>cohortem praemisit, quae septa intercisaque complanaret. Hic centum non amplius
			<lb/>equites in praesidio attribuit.</p>
			<p><lb/>Castrucius, ubi adventare cohortem sensit, superiori de loco partem equitatus in illam
				<lb/>mittit. Concurrunt equites qui in praesidio ierant cohortis, praeliumque equestre in subiecta
				<lb/>valle conseritur, non magnum ab initio, sed tempore augescens. Quod enim propinqua erant
				<lb/>castra, continuo plures ad strepitum vociferationemque praeliantium concurrebant. Pugna fuit
				<lb/>egregia sine ullo pedite, ac supra tres horas sic acriter dimicatum, ut miscerentur saepe acies
				<lb/>totae et invicem profligarent profligarenturque. Tandem Castrucius ipse cum rcliquo omni
				<lb/>equitatu repente in pugnam descendit; qui, cum de superiori loco impetum procellamque
				<lb/>dedisset, ac longe numero praestaret, premere iam Florentinorum equitatum coepit. Ramundus
				<lb/>quoque cum reliquo equitatu ad ipsa iam septa pervenerat aliquanto infra eum locum ubi
				<lb/>pugnabatur, coniectusque in difficiles aditus, cum haud facile expedire agmen posset, superati
				<lb/>interea equites qui adversus Castrucium dimicabant, terga dederunt. Ne detrimentum in
				<lb/>fuga acciperetur, propinquitas maioris agminis ad septa ipsa expectantis effecit. Caeterum,
				<lb/>in praelio optimus quisque aut interfectus est aut graviter vulneratus; capti etiam complures.
				<lb/>Hosti quoque non incruenta fuit Victoria, multis suorum amissis, et ipso quoque Castrucio
				<lb/>duce, dum cominus pugnat, vulnerato. Post haec, ad speciem commorati cum utrinque tubae
			<lb/>canerent, tandem, nocte dirempti, in sua quique castra rediere.</p>
			<p><lb/>Hoc praelium Florentinos longe segniores quam antea reddidit ad studium concertandi.
				<lb/>Contra vero hostis, spe sublatus, victoriam meditari copiasque amicorum instantius arcessere,
				<lb/>praesertim mediolanensium principum, quorum equitatus in agro parmensi bellum per id tempus
				<lb/>gerere ferabatur. Igitur, favore partium ac praemiorum pollicitatione obtinuit, ut Accius
				<lb/>Vicecomes, iuvenis et natura acer et multis bellis exercitatus, cum octingentis equitibus Apenninum
				<lb/>transcendat, ac Lucam, quam ocissime possit, approperet. Interea, non insolito astu
				<lb/>providit, ut quaedam circuni oppida per falsas proditionum spes ducem exercitumque demorarentur,
				<lb/>arcane colloquia apud primores sererent; quibus factum est, ut dux, falsa delusus spe,
				<lb/>malo quidem Consilio, in his copias locis contineret diutius. Sed, cum fama adventare Accium
				<lb/>vulgaret. Florentini primo falsum rumorem credidere ab hoste diffusum. Enim vero, ubi
				<lb/>exuperasse Apennini iugum, et iam Lucae appropinquare cognoverunt, retro moventes castra,
				<lb/>Topalsium rediere. Muniendo eo castello cum diem integrum absumpsissent, motis postridie
				<lb/>signis, Fucetium versus remeabant. Haec primum sub ortum solis agebantur. Eo die Accius
				<pb n="126"/>
				<lb/>cum equitatu venturus erat in castra. Itaque, dolens Castrucius Florentinorum copias sine
				<lb/>pugna abire, speratamque victoriam in ipso articulo e manibus praeterlabi, ipse cum suis e
				<lb/>colle quem occuparat descendere ac impedire agmen destinereque constituit. Id cum ardentius
				<lb/>faceret, magnam nostris difficultatem iniecit, et quasi incertos consilii reddidit properarentne
				<lb/>abire. At id, praeterquam turpe et dedecoris plenum, insuper quoque periculosum videbatur.
				<lb/>Starent ac resisterent? At novi equitatus formidabatur adventus, qui, si hosti adiungeretur,
				<lb/>desperationem penitus afferebat. In bis difficultatibus vicit id consilium, quod raagis decorum
				<lb/>videbatur, conversisque in hostem signis (quae unica erat salus), profectionem intermiserunt.
				<lb/>Et levia quidam praelia statim committi sunt coepta, Duces vero, quasi mox totis
				<lb/>agminibus conflicturi, se ad pugnam comparabant. Castrucius tamen e colle non penitus descendebat,
				<lb/>sed minabundus et quasi mox aggressurus rem in longum protrahebat. Inter haec
				<lb/>Accius cum equitatu supervenit, qui cum se Castrucio iunxisset, nulla fuit mora quin signa
				<lb/>inferrent. Florentini, etsi adventus novi equitatus turbabat animos, tamen aciem struxerunt, et
				<lb/>ad fortunam praelii se pro tempore compararunt. Acies triplici subsidio firmata fuit. Caeterum
				<lb/>in congressu qui in fronte stabant fortissime dimicarunt. Sed ubi pugna ad secundam
				<lb/>pervenit aciem, praefectus Ramundi, qui eidem praeerat aciei, sive ignavia sive proditione (nam
				<lb/>utrumque de ilio proditum est), referre illieo pedem ac signa convertere coepit. Ea res non
				<lb/>agmen quod ab eo ductabatur solum, sed tertium quoque quod in subsidio stabat trepidare,
				<lb/>ac de fuga magis quam de Victoria cogitare perpulit. Ita, prementibus hostibus, tandem omnes
				<lb/>profligantur. In hac pugna non multi ceciderunt ob breve' admodum certamen; in fuga vero
				<lb/>longe malora sunt detrimenta suscepta. Nam Castrucius, misso confestim equitatu, transitum
				<lb/>paludis, qua evadendum fuerat, occupavit, bis qui in praesidio pontis erant sponte sua deserentibus.
				<lb/>Ibi oppressi permulti mortales, capti etiam complures ; Ramundus ipse dux cum filio
			<lb/>impedimentaque omnia in potestatem victoris devenere.</p>
			<p><lb/>Victor triduo fere in bis locis commoratus, amissa prius castella recuperavit; spoliis
				<lb/>mox captivisque Lucam missis, ipse cum omnibus copiis Pistorium rediit. Inde, florentinum
				<lb/>agrum magno terrore ingressus, sexta post praelium die apud Signiam castra fecit. Opportunitas
				<lb/>eius loci, qui bello urbi inferendo aptissimus est, studia civium commoverat ad Signiam
				<lb/>muniendam. Ea de causa, equites peditesque eo missi in praesidio erant; qui, postquam
				<lb/>adventare Castrucium intellexere, praesentia victoris conterriti diffisique munitionibus, aufugerunt.
				<lb/>Hostis, capta Signia, secundis inde castris ad Piretolam constitit, duobus passuum
				<lb/>minibus ab urbe. Mox ad moenia profectus, cuncta tumultu ac terrore complevit, refugientibus
				<lb/>in urbem agrestibus, et pecora simul parvosque natos pavore insolito, quasi perditis
				<lb/>rebus, una trahentibus. Structa centra portam acie, nemo cum obviam prodiret, ad vastationem
				<lb/>conversus, quidquid villarum aedificiorumque fuit ab ea parte incendit. Ludicrum
				<lb/>etiam cursus edidit a solito civitatis carcere Piretolam versus. Primum equites, inde pedites,
				<lb/>mox scorta decucurrerunt. Horum singulis certaminibus singula pallia siricea victori proposuit.
				<lb/>Triduo apud Piretolam hostis habuit castra. Inde, in viam pratensem deflectens, regionem
				<lb/>amoenissimam insigni villarum celebritate a moenibus pene urbis ad Marinam fluvium
				<lb/>uno tenore vastavit. Trans Arnum post haec missis copiis per proximum Signiae pontem, a
				<lb/>sinistra fluvii ripa usque ad urbem ac laevos montes omnia populatus est. Ea cum perfecisset,
				<lb/>onustum praeda militem inaestimabilique rapina locupletatum, Lucam reduxit, ut promissam
				<lb/>Accio pecuniam solveret. Fuit autem summa auri viginti quinque millium. Quae cum ex
				<lb/>fide persoluta esset, Accius, militlbus suis in unum vocatis, "<q>Exegimus, inquit, commilitones,
					<lb/>rem praeclaram. Amico enim nostrarumque partium homini suis in periculis opem strenuam
					<lb/>ferentes, unaque cum ilio adversus hostem dimicantes, facilem ac locupletem victoriam
					<lb/>nacti, gloriam belli cum opulentia praedae coniunximus. Nunc autem tempus est per
					<lb/>eamdem qua venimus viam in Galliam remeandi. Quod ita laeto faciemus animo, si non
					<pb n="127"/>
					<lb/>iam Castrucio, sed mihi duci vestro concedetis, ut nostro ipsi nomino unam modo diem
					<lb/>Florentina moenia pulsemus. Civitas enim est non diversarum modo partium, sed nostro
					<lb/>quidem generi atque familiae peculiariter inimica. Quoties illa adversariis noslris submisit
					<lb/>auxilia! quoties inimicos fovit! ut etiam huius vexilla e raediolanensi arce spectare cogeremur.
					<lb/>Quare, agite nunc! parenti generique et mihi vestram operam navate. Cernat
					<lb/>Florentinus e muro Accium Vicecomitem iniurias parentis suasque ulciscentem, ac discat
					<lb/>parcius nocere generi nostro"</q>.</p>
			<p><lb/>Ad haec laetum clamorem cum tota simul agmina extulissent, collaudata eorum fide,
				<lb/>postridie in armis esse iubet, ac prima luce movens, Signiam rediit. Secuti sunt etiam castruciani
				<lb/>milites, cum ob gratiam iuvenis, tum ob praedarum cupiditatem. Apud Signiam
				<lb/>nocte una commoratus, postera die, structa insigniter acie, ad urbem venit. Ibi, cum se vexillaque
				<lb/>e proximo ostentasset, nemine obviam prodeui;te, in ipso fluminis alveo per multas
				<lb/>commoratus horas, et ludicris quibusdam militari more factis, inclinante iam sole, Signiam
			<lb/>rediit. Mox inde profectus, Lucam primo, post in Galliam transiit.</p>
			<p><lb/>Post Accii discessum, Castrucius iam ipse per se copias omnes circa Pratum deduxit.
				<lb/>Cum frustra eius oppidi oppugiiationem tentasset, ad vastationem conversus, omnia ferro
				<lb/>ignieque populavit. Novem fere diebus circa Pratum consumptis, Signiam cum exercitu regressus,
				<lb/>ultra citraque Arnum infesto rursus agmine portas adusque discurrit, ac si quid incolume
				<lb/>fuerat a priori vastitate, incendit. In tanta civitatis clade, illud etiam turbabat, quod
				<lb/>multitudo agrestium cum pecoribus ac semirapta supellectile in urbem refuga, per vias passim
				<lb/>omnia complebat. Hanc sive ob insolentiam urbis, sive ob anxietatem incommoditatemque
				<lb/>rerum suarum, morbus invaserat, malique huius contagio cives etiam apprehenderat, et moriebantur
				<lb/>multi, et piena aegrotantium cuncta cernebantur. Caritas quoque annonae consecuta
				<lb/>est, raptis aut incensis frumentis, ac spe in futurum deterrima. Augebat insuper civitatis
				<lb/>metum, quod vulgo ferebant Guidonem Aretinorum praesulem magno cum exercitu e superiori
				<lb/>parte ad urgendam obsidionem esse venturum; rogatumque a Castrucio multis nunciis
				<lb/>constabat, veterem Aretinorum cladem apud Campaldinum acceptam memorante, ac tempus
				<lb/>ad delendam inimicorum potentiam ostendente, fore quidem, si ille superiori de loco adventaret,
				<lb/>ut Florentia undique obsideretur, multitudinem vero populi absque importato victitare
			<lb/>non posse.</p>
			<p><lb/>Ob hunc obsidionis metum, viri creati sunt duo ad moenia urbis caeteraque munimenta
				<lb/>inspicienda instaurandaque : Nerius Angeli filius Albertus et lanus Landi filius Albicius. Ab
				<lb/>his valium aliquot locis factum; in arce autem fesulana, ne eam occuparet hostis, praesidium
				<lb/>communitum est; alterum quoque praesidium in colle urbi imminente ad Miniatis aedem.
				<lb/>Caeterum, neque preces neque monita Castrucii Guidonem praesulem movere potuerunt, sive
				<lb/>quod eius odium in Florentinos minime acerbum erat, sive quod Castrucii gloriae invidebat,
				<lb/>sive quod eius magnitudinem formidabat. Castrucius certe semper prae se tulit praedicavitque
				<lb/>per praesulem stetisse, quo minus Florentia malo domita caperetur. Tunc autem per se bellum
				<lb/>gerens, omnia vastationibus incendiisque foedavit. Post hoc, per Marinara fluvium transire
				<lb/>in agrum mugellanum conatus, cum ab accolis, concursu ad Comblate vetustum oppidum
				<lb/>facto, transitu arceretur, circa fluvium diffusus, hominum pecorumque magna coacta praeda,
				<lb/>nocte una in his locis commoratus est. Id Florentiae nunciatum cum esset, missi equites
				<lb/>ducenti et peditum duo millia fauces ipsas fluvii qua redeundum erat praeoccupare constituerunt
				<lb/>; quod si fecissent, videbatur hostis evadere non posse. Sed Castrucius, parvo anteveniens
				<lb/>spatio, cum omni praeda ac longo captivorum agmine praetergressus est. His peractis.
				<pb n="128"/>
				<lb/>cum quantum nullus antea regionem afflixisset, relieto apud Signiam satis grandi praesidio,
				<lb/>Lucam rediit. Ibi suorum operum ostentator speciem quamdam triumphi egit; apud Signiam
			<lb/>quoque monumentum victoriae nummum percussit.</p>
			<p><lb/>Dum haec a Florentinis Castrucioque geruntur, Guido Aretinorum praesul magnis equitum
				<lb/>peditumque copiis Laterinum obsedit. Causa vero obsidendi ista fuit. Pontifex romanus,
				<lb/>commotus ob Tiferni occupationem a praesule Aretinisque nuper factam, cum frustra adversus
				<lb/>eos minas censurasque exercuisset, tandem Cortonam antiquum oppidum a praesulalu Aretinorum
				<lb/>abscidit, ac proprium illi episcopum dedit Rainerium Beordi filium e familia nobili.
				<lb/>Is ergo cum in diminutionem civitatis procurasse abscissionem eius oppidi viderelur, tanta
				<lb/>repente indignatio apud Aretinos coorta est, ut domos ubertinae gentis, ex qua is erat, everterent,
				<lb/>et castella quae ab illis tenebantur infesto milite pervaderent. Cum itaque Laterinates
				<lb/>propter vicinitatem gentis ad favorem eius inclinare viderentur, et aliae quoque indignationis
				<lb/>causae subessent, ad illud obsidendum cum multitudine Aretinorum profectus praesul, tandem
			<lb/>oppidum cepit et ad solum evertit.</p>
			<p><lb/>Post haec Sabinum exercitus a praesule traductus. In id oppidum nulla iam Cortonae
				<lb/>iniuria, sed partium ducebat studium. Admotis itaque copiis, cum Sabinum quoque obsedisset
			<lb/>ac tandem expugnasset, pari tenore ad solum evertit.</p>
			<p><lb/>Eodem anno, per extremum fere autumni tempus, Castrucius per proximos agnatosque
				<lb/>captivorum de pace cum Florentinis agere coepit. Eius rei causa, cum parentes propinquique
				<lb/>multa per gratiam conarentur, ac per se quisque operam navaret, in suspicionem venere, ne
				<lb/>per speciem pacis colloquia proditionis quaereren'tur. Itaque, suppressa eius rei mentio est,
				<lb/>salubriqiie civitatis decreto provisum, ne cui proximo agnatove captivi alicuius arcis aut oppidi
				<lb/>custodiam liceret committi. Ne autem aperto bello vagari licentius quiret hostis, unum
				<lb/>apud Comblate, alterum apud Bonum montem praesidia communiverunt ac stationibus militum
				<lb/>firmarunt, quo nec per mugellanum agrum, quod iam prius tentaverat, nec per Gravem fluvium
				<lb/>pervadere posset. Vectigalibus quoque adauctis, novos pecuniarum reditus novumque
				<lb/>delectum habere constituerunt. Praeterea, in his ipsis difficultatibus, ne inferiores beneficentta
				<lb/>viderentur, Bononiensibus gravi tunc bello laborantibus ducentorum equitum misere subsidium.
			<lb/>Ita, iam dempto metu, malori cum animo res a civitate gerebantur.</p>
			<p><lb/>Inter haec hostis, reductis copiis, Murlum oppidum non longe a Prato obsidere constituit,
				<lb/>Eius rei gratia, cum exercitum admovisset, machinis et cuniculis ac omni expugnandarum
				<lb/>arcium apparatu pervincere adortus est. Erant in praesidio milites centum quinquaginta,
				<lb/>duoque cum his praefecti e nobilitate Florentina, Iohannes Adimar et Raynerius Pactius. In
				<lb/>his tanta providentia ac magnitudo animi fuit, ut hostium conatus longo tempore frustrarentur.
				<lb/>Castrucius ergo saepe incassum expugnationem adortus, cum immorandum esse videret,
				<lb/>quaedam circum oppidum praesidia communivit: cuniculos vero in ipsam arcem agere perrexit.
				<lb/>Crebro insuper adortus per diem plurimum, nonnunquam etiam noctu, nec spatium
				<lb/>somni nec ullam requietem obsessis dabat. Quare, tandem lassitudini militum timentes praefecti,
				<lb/>quod magni murorum ambitus assidua incubatione tuendi erant, re Florentiam nunciata,
				<lb/>subvenire postularunt. Id cum negligenter fieret, hostis interea de praesidio in praesidium
				<pb n="129"/>
				<lb/>fossam vallumque circumduxit ac omnem ferendae opis spem obsessis praecidit. Durante
				<lb/>apud Murlum obsidione, castruciani, qui apud Signiam erant, florentinum agrum assiduis incursionibus
				<lb/>infestabant. Demum, pisana via discurrentes, cum ad ipsas pene urbis porias
				<lb/>magno tumultu devenissent, irritati maiorem in modum cives, in eosque egressi quatuor passuum
				<lb/>minibus, ita praecipites egerunt, ut effusa semper fuga uterentur, nec ulla arte praeterquam
				<lb/>celeritate pedum evaderent. Ex hoc hostes appropinquare urbi formidarunt; sed remotiora
				<lb/>vexantes loca, omnifariam belli clades inferebant. Obsessi vero apud Murlum in dies
				<lb/>magis premebantur, ac iam partem murorum cuniculi quassarant. Quae cum in praesentia
				<lb/>forent gravia et in futurum graviora timerentur, ad extremum iam auxilium respiciens civitas,
				<lb/>Carolum Roberti regis filium in Etruriam evocare ac ei civitatis imperium tradcre constituit'.
				<lb/>Huiusce rei gratia, legati quinque creati: Franciscus Scala, Alexius Rinutius, Donati duo,
				<lb/>alter Acciaiolus, alter Perutius, Philippus Bartholi filius.. Hi decretum populi ferentes, cum
				<lb/>ad Carolum venissent, Alexius (is enim scientia iuris clarus ea tempestate habebatur), " Quod
				<lb/>faustum, inquit, felixque sit tibi, Carole, parentique tuo nobisque omnibus, florentinus populus
				<lb/>te in decennium bis conditionibus dominum gubematoremque civitatis deputat „. Conditiones
				<lb/>ex pagella recitatae sunt, non dissimiles bis quae fuerant dudum in traditione regi
				<lb/>descriptae, nisi quod hic certus pecuniarum militumque modus erat praescriptus, ibi vero
				<lb/>cuncta regis arbitrio permissa. luvenis igitur, ex sententia patris civitate suscepta, sese copiasque
				<lb/>parabat, proxima aestate in Etruriam' transiturus. Castrucius, dum haec agebantur,
				<lb/>Murlum summa vi oppugnabat; iamque murorum partem cuniculi everterant; reliquas vero
				<lb/>machinae quassarant. Defessis mi'litibus ac vulneratis, nulla cum ratio durandi superesset,
				<lb/>oppidum Castrucio deditur, bis qui intus erant incolumibus abire pactis. Murlo recepto, hostis
			<lb/>moenia refecit ac praesidio militum communivit.</p>
			<p><lb/>Per haec ipsa tempora, Petrus quidam gallus copiis Florentinorum praefectus, cum suae
				<lb/>gentis hominibus qui apud hostem militabant clam tractatu habito, necem Castrucii ac Signiae
				<lb/>receptionem multis ac magnis polli citationibus agitabat. Ea res demum patefacta sortiri effectum
				<lb/>nequivit. Caeterum, captis plerisque auctoribus supplicioque affectis, ita turbavit
				<lb/>Castrucii exercitum, ut cuncta suspicionibus implerentur. Et auxit mox eum timorem, quod
				<lb/>Petrus cum subitaneis equitibus solito audacius ad Signiae portas accessit. Itaque ipse, duobus
				<lb/>peditum millibus, equitibus vero septingentis Pistorio movens, Signiam petiit. Ibi, amotis e
				<lb/>praesidio iis de quorum fide dubitabatur, cum bis copiis florentinum agrum ingressus, via
				<lb/>senensi Cassianum usque pervenit, et quo dolorem augeret, incendia late exercuit
				<lb/>Iam fama vulgarat Caroli regis filli apparatum; nec ambiguum erat illius adventura
				<lb/>proxima aestate esse futurum. Quam rem secum agitans Castrucius, Signiam deserere statuit;
				<lb/>ante tamen quam id faceret, quo metus suspicio abesset, structo agmine, ad Piretolam venit.
				<lb/>Ibi aliquanto commoratus, nemine prodeunte obviam, reductis Signiam copiis, postera die
				<lb/>oppidum incendit copiasque a Signia Carminianum traduxit. Ea posthac sedes fuit belli.
				<lb/>Inde pratensem florentinumque pervadens agrum, cuncta belli cladibus reddebat infesta
				<lb/>Principio insequentis anni Castrucius, quo Petrum Florentinorum praefectum pro tentata
				<lb/>nuper in se proditione ulcisceretur, haec machinatur. Ratus enim, ut nuper Signiam, sic
				<lb/>etiam alia oppida fraude tentaturum, homines subornat, qui clam cum Gallo serant colloquia,
				<lb/>et re arcane composita, tradere Carminianum paciscantur. Gallus, ad haec natura pronus,
				<lb/>cum desertam ab hoste Signiam ob sui unius putaret factum, cupide magis quam caute in
				<lb/>re periculosa incessit. Pactus enim proditionem sine ullo Consilio, ipse unus conscius cum
				<pb n="130"/>
				<lb/>aliqua delectorum manu ad recipiendum oppidum profectus, in insidias ad hoc ipsum institutas
				<lb/>praecipitatur. Ibi repente circumdatus ab hoste, ac tandem, cum resisteret, profligatus,
				<lb/>cum mullis suorum capitur; quem mox Castrucius ad se ductum securi percuti iussit. Eam
				<lb/>ob rem accelerata Caroli evocatio est atque iterato imperium illi decretum. Conditiones insuper
				<lb/>quaedam largiores additae: ducenta auri millia in annos singulos, durante eo bello,
				<lb/>florentinus populus exhibebit: stipendia insuper equiti conducto et pediti. Horum numerus
				<lb/>erat ad sex millia militum. Oratores cum his conditionibus ad accelerandum illius adventum
			<lb/>missi Alamannus Acciaiolus, Spinellus Primerani, Petrus Nardi.</p>
			<p><lb/>Eodem anno Signia reposita est, quam superiori anno Castrucius everterat. Et quo habitatoribus
				<lb/>compleretur, data cunctis immunitas est qui in eam coloniam migrarent. Inexausta
				<lb/>quaedam erat per id tempus tributorum pensio. Ob ea fugienda onera, compusculi id se
			<lb/>in oppidum contulerunt.</p>
			<p><lb/>Per id tempus pontifex legatum in Etruriam misit Iohannem Ursinum romanae ecclesiae
				<lb/>cardinalem. Is ergo, Pisas mari advectus, inde Florentiam petens. Caroli adventum, qui
				<lb/>eodem fere tempore ingressus in Etruriam ferebatur, expectavit. Carolo autem complusculos
				<lb/>dies Senis mora fuit, ad compone'ndas familiarum discordias civitatemque in suum arbitrium
				<lb/>redigendam. Quod cum tandem ex sententia perfecisset, mense fere post legati ingressum
				<lb/>Florentiam venit. Satis constat neminem unquam ante, quod quidem memoria extaret, tanto
				<lb/>procerum comitatu tantaque insigni pompa in Etruriam venisse. Caeterum, in bello gerendo
				<lb/>nequaquam ferventi animo deprehensus est, seu id tarditate mo'litieque naturae, seu a patre
				<lb/>monitus; nequaquam ita se strenuum praehere visus est, ut magnitudo nominis copiarumque
				<lb/>poscebat. Tantis igitur viribus apud Florentiam crescentibus, cum regis simul pontificisque
				<lb/>robur, supra quam ferri posset, insurgere videretur, conterriti diversae factionis principes
				<lb/>sibi prospicere perrexerunt, solicitati maxime a Galeactio Vicecomite Mediolanensium tyranno,
				<lb/>qui iampridem a pontifice regeque lacessitus bello, castrucianum in Etruria tumultum concitarat,
				<lb/>et crescere adversariorum potentiam haud quieto spectabat animo. Is igitur, sollcitando
				<lb/>atque monendo, tandem auctor fuit, ut principes diversae partium factionis, contrario insurgentes
				<lb/>nixu, Ludovicura Bavariae ducem ad imperatoriam dignitatem electum in Italiam evocarent.
				<lb/>Erat iampridem Ludovicus pontifici romano infensus, quod nuper, ob favorem genuensi
				<lb/>gallicoque bello inimicis praestitum, pontifex indignum pronunciarat imperio et censuras
				<lb/>in illum severissime exercuerat. Igitur, ubi de mente Itali corum certior factus est, superatis
				<lb/>confestim Alpibus, Tridentum pervenit, ut praesens de re proposita cum proceribus loqueretur,
				<lb/>modumque sui transitus tempusque componeret. Tridenti igitur indicto conventu, Me'diolanensium,
				<lb/>Mantuanorum Veronensiumque tyranrii, aliique ex Gallia et Etruria principes eius
				<lb/>factionis ad eum convenerunt, magnisque demum pollicitationibus effecerunt, ut, omisso in
				<lb/>Germaniam reditu, copiis vero evocatis, Italiam Romamque pervadat. Ea res fama rumoreque
				<lb/>populorum diffusa mentes omnium erexit, ac futura, ut fit, expectatione suspendit.
				<lb/>Igitur, insequentis anni principio Ludovicus, contractis ad aliquem modum copiis. Tridente
				<lb/>movens, per dexteros montes Brixiam primo, inde Mediolanum pervenit. Ibi, ut mos
				<lb/>est, magno concursu hominum per manus Guidonis Aretinorum praesulis coronatur. Hunc
				<lb/>enim pontifex romanus, ob Tiferni, de qua supra diximus, invasionem, primo censuris vexatum,
				<lb/>quoniam et censuras et pontificem contemnebat, tandem omni dignitate privarat; in
				<lb/>eiusque locum Bosum quemdam libertini generis praesulatus titillo substituerat; qua indignatione
				<lb/>ac simul studio partium accensus, cum Aretinis dominaretur, magno equitatu ad Ludovicum
				<lb/>accesserat. Nec erat fere per id tempus maior incendi! fax. Huius igitur manibus
				<lb/>tunc apud Mediolanum Ludovicus coronatus est. Post coronationem vero mora longior fuit
				<pb n="131"/>
				<lb/>pecuniis comparandis, quarum non avidissimus tantum, aed etiam indigentissimus erat. Atque
				<lb/>eo in genere hic primum illius improbitas patefacta est. Cum enim opera maxime Galeactii
				<lb/>Vicecomitis ia Italiam arcessitus esset ac summo cum honore Mediolani receptus, usque adeo
				<lb/>perverse ingratus fuit, ut pecuniarum cupiditate dominatu eum spoliaret et in carcerem truderet;
				<lb/>Actium vero huius filium, quem castruciano praelio interfuisse diximus, ac Luchinum
				<lb/>fratrem una captos ad redemptionem sui magna pecunia compelleret, Tmposito deinde Mediolanensibus
				<lb/>novo praeside, ac vigintiquatuor civibus in Consilio adiunctis, cum speciem
				<lb/>quandam libertatis subostentasset, quasi collati beneficii pretium, ingentem pecuniarum vim
			<lb/>ab illis extorsit.</p>
			<p><lb/>Dum haec in Gallia geruntur, Carolus et Florentini adversus Castrucium paratas copias
				<lb/>circa maturationem segetum in hostes misere. Non enim profectus est in exercitu Carolus,
				<lb/>sed Florentiae remanens, Novellum quemdam e suis proceribus exercitui praefecit. Hic igitur
				<lb/>cum exercitu profectus, prima non longe a Signia fecit castra, triduoque in bis locis commoratus
				<lb/>est, nemine penitus gnaro quas hostium partes foret invasurus. Demum, noctis silentio
				<lb/>movens, tabernaculis etiam, quo minus sentiret hostis, ad speciem relictis, per sinistram
				<lb/>Arni ripam Fucetium pervenit. Inde, subitaneo ponte transmissis paludibus, ad oppidum eius
				<lb/>regionis munitissimum (Montem incolae vocant) copiis omnibus consedit. Expugnationem eius
				<lb/>aggressus, cum certatim equites peditesque niterentur ac, sin e ulla sui cura per fossas ac
				<lb/>praerupta evadentes loca, scalas moenibus admoverent, multitudoque sagittarum, tamquam
				<lb/>nimbus quidam, hostes vulneraret, tandem nudata defensoribus moenia capit. Oppidari ex
				<lb/>primis moenibus in secunda refugerunt; nam triplici muro oppidum circumdabatur. Verum,
				<lb/>secunda eadem virtute expugnata, capiuntur. Restabat arx. Ea minime tunc tentanda est
				<lb/>visa; sed ad praedam caedemque oppidanorum versi milites, cura rixae contentionesque Inter
				<lb/>domesticos conductosque orirentur, qui minus poterant ignem temere iniecerunt. Id pluribus
				<lb/>locis factum omnia comprehendit, ut nemo fere cuiusquam aetatis aut sexus eo ex oppido
				<lb/>superforet: nam et latentes fiamma' ruinaque domorum et deprehensos gladius iraque absumpsit.
				<lb/>Qui in arce erant, dierum octo inducias pacti, ni intra eos dies opem attulisset Castrucius,
				<lb/>arcem dedere promiserunt. Ea de' causa Castrucius ad ea loca profectus, cum procul
				<lb/>a Florentinis editiori loco constitisset atque impar esset numero copiarum, ferre auxilium
				<lb/>suis nequaquam erat ausus. Ita, arx tandem ab bis qui intus erant pactione deditur. Florentini,
				<lb/>potiti integre oppido, moenibus propugnaculisque reparatis, praesidium in eo posuerunt.
				<lb/>Inde, ad hostem profecti, nec longe ab eo castraraetati, pugnae se obtulerunt; quam
				<lb/>cum detrectaret Castrucius ac intra munitiones suos contineret, triduo commorati, retro moverunt
				<lb/>castra, transmissisque paludibus et agrum pistoriensem ingressi, Arteminum obsederunt.
				<lb/>Id quoque castelluni per ea tempora munitissimum erat. Aliquot dies circa illud commorati,
				<lb/>tandem incredibili virtute expugnare adorti sunt. Cum egregie resisteretur, ingenti
				<lb/>materiae vi circa muros congesta incensaque, valium simul portaque crematur. Neque die
				<lb/>neque noctu oppugnatione intermissa, qui intus erant, desperatis ad extremum rebus, incolumes
			<lb/>abire pacti, castellum dedidere.</p>
			<p><lb/>Cupientes post haec eodem vincendi ardore Carminianum adoriri, Carolus Florentiam
				<lb/>revocavit, certior factus de Ludovici adventu. Ille enim, post Mediolanensium principes deceptos
				<lb/>pecuniasque exactas, cum caeteronim principum tirannorumque animos ab se ob id
				<lb/>alienatos sentiret, conventum iterato indixit Urceis in oppido brixensis agri. Ibi vel purgato
				<lb/>vel attenuato crimine, erectis iterum animis, Etruriam petiit, superatoque Apennini iugo,
				<lb/>cum omnibus copiis per agrum lunensem Pisas versus adventabat. Ob eam rem exercitus a
			<lb/>Carolo tunc Florentiam revocatus est.</p>
			<p><lb/>Castrucius, ubi appropinquare Ludovicum intellexit, obiam cum equitatu profectus, summo
				<pb n="132"/>
				<lb/>honore illum excepit, donisque et muneribus maonifice fovit. At Pisani, etsi primo illius in
				<lb/>Galliam adventu laetati fuerant legatosque suos in primo ilio conventu ad eum miserant, tamen
				<lb/>postea, vel hominis improbitatem avaritiamque formidantes vel contentionem romanae
				<lb/>sedis contra quam hic aperte nitebatur perhorrentes, excludere portis omnino statuerunt.
				<lb/>Itaque, dudum coronatione eius nunciata, focos et caetera laetitiae exultationisque indicia fieri
				<lb/>Pisis venterant; et tunc, illo appropinquante, urbem communiverant, germanosque equites
				<lb/>mercede apud se rpilitantes, ob generis suspicionem, ablatis equis, pepulerant urbe; denique,
				<lb/>si vi conaretur, vocare auxilia Caroli Florentinorumque cogitabant. At Ludovicus, si ab ea
				<lb/>civitate vel unica per Etruriam imperatorii nominis fautrice reprobaretur, gravissimum sibi
				<lb/>ad caetera conficienda ratus, curam maxime verterat in Pisanos, nec quicquam intentatum
				<lb/>relinquere constituerat, quo suae illos adiiceret potestati. Misit igitur oratores, qui pisanum
				<lb/>alloquerentur populum benignisque pollicitationibus conciliarent animos. Sed hi qui rempublicam
				<lb/>tenebant, gravissimi et sapientissimi viri, mobilitatem plebis veriti, eos in urbem recusarunt
				<lb/>admittere. Restabat igitur vi conari: sed inerat periculum, ne ad Carolum Florentinosque
				<lb/>confugientes, auxilia inde quaererent aperteque desciscerent. Horum igitur mediam
				<lb/>quamdam placuit viam tentare per Guidonem Aretinorum praesulem, cui publica cum Pisanis
				<lb/>erat amicitia, an a proposito divelli possent. Praesul igitur, legatis Pisanorum principibus
				<lb/>civitatis ad se fide publica vocatis, apud Libramfactam oppidum coUoquium instituit.
				<lb/>Denique, post multa ultro citroque agitata, ras huc redibat; Pisani sexaginta auri millia novo
				<lb/>principi dare promittebant, ut inde abiret, nec eos bello adoriretur; in urbem vero uti reciperent,
				<lb/>nulla suasione poterant adduci. Ea conditione per Ludovicum repudiata, cum legati
				<lb/>re infecta Pisas reverteren'tur, Castruciu?, traiecto confestim Auferi fluvio (nam castra Ludovici
				<lb/>cis amnem erant), legatos contra fidem eis datam intercipit ; et Ludovicus, simul atque
				<lb/>captos Pisanorum legatos cognovit, subitaneo impetu, traiecto amne, Pisis copias admovit .
				<lb/>Caeterum ea captivitas legatorum magnas in exercitu contentiones peperit. Guido enim
				<lb/>praesul, ad dedecus sui nominis pertinere arbitratus legatorum oppressionem, quos ipse data
				<lb/>fide in colloquium iussu principis evocasset, iniuriam sibi a Castrucio inflictam vociferabatur;
				<lb/>non enim tam Pisanos quam suam fidem esse violatam. Peracta denique inter eos contentio
				<lb/>est, cognoscente Ludovico. Praesul legatos Pisanorum liberandos remittendosque in urbem
				<lb/>clamitabat, aperteque prae se ferebat hanc iniuriam non esse laturum. Castrucius minime
				<lb/>se admirari aiebat, si ille hostes vinci doleret; ex matre siquidem Florentina genitum, neutra
				<lb/>ex parte integrum esse: itaque hos sectari, illis favere; ut enim generis diversitatem, sic animi
				<lb/>inconstantiam miscuisse. "<q>Neque vero haec eius vacillatio, inquit, nova est, nec primum
					<lb/>nunc deprehensa: nam, quod Florentia stat ac non malo domita iampridem concidit, hic
					<lb/>unus est causa: urbem enim adverso praelio fractam, cum ipse ad portas urgerem, multitudo
					<lb/>autem inclusa nec frumentum haberet nec famem tolerare diutius posset, et obsideri et capi
					<lb/>nullo negotio potuisse, si hic, a me quaesitus rogatusque, ad urgendam obsidionem e superiori
					<lb/>parte venire voluisset; eam tunc rem ab hoc desertore proditoreque suarum partium
					<lb/>recusatam, has nunc molestias novo principi afferre: atque ut Florentiam tunc salvam esse
					<lb/>voluit, ita nunc Pisanos in potestatem venire permoleste fert. Tu, inquit, princeps, non
					<lb/>quid Guido praesul velit, sed quid tibi conducat spectare debes"</q>. Ad haec praesul: "<q>Se
					<lb/>quidem sui generis nequaquam poenitere, nec sane ignotum esse posse Castrucio, cum ille
					<lb/>nuper apud Aretinos egenus et miser sustentamenta vitae ab eodem genere reportarit: ad
					<lb/>obsidendam vero Florentiam ea de causa non venisse, quia ture sibi pax fuerit cum Florentinis,
					<lb/>quam salva fide frangere non licebat; sed ita semper animatum fuisse, ut iurisiurandi
					<lb/>religionem fidemque etiam hosti datam putaverit conservandam. Neque enim, iniquit, si tu,
					<lb/>Castruci, ut proditor et improbus, paceni Florentinis fregisti, ego quoque frangere debui.
					<lb/>Nam Pisanorum quidem facto nil magis obstitit obstatque quam tui unius praesentia. iam
					<pb n="133"/>
					<lb/>enim certe scio principi huic portae illae paterent, nisi te omnium fraudium prodi tionumque
				<lb/>auctorem Pisani vererentur"</q>. Haec et huiusmodi altercanles Ludovicus separavit et ad
				<lb/>Castrucii favorem inclinare aperte visus est. Aggressus igitur obsidionem Pisarum, urbem
				<lb/>undequaque cinxit, ac, mense fere toto circa illam commoratus, pactione tandem recepit.
				<lb/>Per haec ipsa tempora, Guido Aretinorum praesul, motus oh superiorem indignationem,
				<lb/>a Ludovico discessit, quasi negotiis in Aretinos vocantibus. Cum per maritimam iter faceret,
				<lb/>apud Nigrum montem correptus morbo, interiit: vir magnus quidem atque gloriosus, nisi quod
				<lb/>adversus pontificem rebellis. Quem tamen errorem ante obitum recognovisse, ac, si vita suppeteret,
				<lb/>pro eodem pontifice adversus hostes militaturum se promisisse, quidam literis tradidere.
				<lb/>Post huius mortem, Petrus cognomento Sacon, huius Guidonis frater, tyrannidem Aretinorum
				<lb/>excepit . Ludovicus, receptus Pisis, duobus fere mensibus ibi commoratus est, pecuniis
				<lb/>exigendis ac caeteris parandis quae ad iter pertinebant. Constituerat enim non solum
				<lb/>Romam patere, verum etiam Roberti regnum invadere. Sed dum Pisis moram trahit, a Castrucio
				<lb/>rogatus, Lucam primo, mox inde Pistorium accessit, ut Florentiam ex propinquo
				<lb/>videret. Reversus Pisas , cum omnia tandem parata forent, iter per maritimam regionem
				<lb/>Romam versus ingreditur, habens equitum peditumque pergrandem exercitum. Castrucius,
				<lb/>cum sibi quoque eundum foret, praesidio mille equitum Lucae relieto, ipse cum quingentis
				<lb/>equitibus ac mille sagittariis post Ludovicum secutus, Viterbii se cum ilio coniunxit. Carolus
				<lb/>vero, quamdiu hostium copiae Pisis constitere, cum suis ipse copiis Florentia commoratus
				<lb/>est. Sed ubi Ludovicum Castruciumque arripuisse iter cognovit, Florentinis in concionem
				<lb/>vocatis, necessitatem profectionis suae ostendit, ac Philippum quemdam e suis praefectis cum
				<lb/>mille equitibus in praesidio se relinquare pronuntiavit. Cohortatus deinde cives ad fortitudinem
				<lb/>et constantiam, cum caeteris copiis Senas primo, inde Perusiam, post in regnum abivit.
				<lb/>Romani, iampridem audito Ludovici adventu, in seditione gravissima versabantur; et praevalebat
				<lb/>factio regi pontiticique adversa. Ab ea tandem receptus in urbem Ludovicus, haud
				<lb/>multo post magno applausu populi coronatur. Caeterum nullus in coronando solitus ordo,
				<lb/>nemo legatus, nulla pontilicis auctoritas adfuit. Imposita est illi corona, populi nomine, a
				<lb/>Sciarra Columnensi, principe diversae factionis; in cuius rei memoriam ipse posterique eius
				<lb/>ad antiquum gentis insigne coronam addidere, quasi praeclarum fuerit scelerate fecisse
				<lb/>Castrucio quoque permaximi Romae sunt honores impensi, nec a Ludovico solum, qui
				<lb/>cuncta illi eximia tribuebat, sed a populo etiam romano. Unus post principem hic spectabatur;
				<lb/>ad hunc unum omnia referebantur Consilia, hic denique unus erat a quo res tota pendare
				<lb/>videretur. Concursus maximi tota ex Italia Romam fiebant. Omnes enim qui pontificem
				<lb/>oderant, vel studio partium diversa sequebantur, exultanti laetitia properabant, iamque
				<lb/>Roberti regnum, tamquam partium caput, pervadendum occupandumque dictitabant. Et virium
				<lb/>certe armorumque sat esse videbatur, apparalusque ea de causa propalam fiebant.
				<lb/>Versis igitur in principem animis ac omnium sermone illius famam celebrante, splendida memorabilisque
				<lb/>res in Etruria gesta mentes in se animos'que convertit. Philippus enim, quem
				<lb/>praefectum copiis Florentiae relictum ostendimus, rem magnam audacemque adortus est,
				<lb/>Pistorium capere, secutus in ea re duorum exulum cohortationem, qui locorum guari intromittere
				<lb/>copias promiserunt. Igitur, scalis machinisque in pratensi arce secreto fabricatis, ubi
				<lb/>tempus rei gerendae visum, Philippus, cum equitibus primis fere tenebris Florentia egressus,
				<lb/>Pratum concessit, nemine florentinorum civium gnaro, praeter unum Simonem Tosam, splendidum
				<lb/>equitem e suprema nobilitate, quem in partem huius consilii iampridem susceperat. Ibi exules per glaciem
				<pb n="134"/>
				<lb/>(asperrima namque erat hiems) fossas trangressi, partem murorum maxime neglectam
				<lb/>scalis ascenderunt ac centum fere milites secutos exceperunt; complures quoque, pedetentim
				<lb/>transgressi fossas, moenia perfodere aggressi sunt. Dum ista fierent, praefectus forte vigilum,
				<lb/>ambita caetera urbe, in haec ipsa loca devenit. Cum, ut fit, custodes excitaret, deprehenso
				<lb/>strepitu, accurrit clamo'remque extollit. Ad cara vociferationem experrecti qui loco vicini
				<lb/>erant, rem persenserunt celeriterque diffusus per urbem clamor homines excitavit. Philippus
				<lb/>Inter haec, ponte super fossas iniecto, frequentes transmiserat, et simul moenia, iam binis
				<lb/>locis effracta, transitum non pediti modo, verum etiam equiti dabant, ipseque Philippus iam
				<lb/>introierat, summaque constantia rem exequebatur. Quin etiam, qui pro moenibus erant in
				<lb/>proximam evadentes turrim, custodibus vi oppressis, ignem in subiectam coniecerant portam,
				<lb/>quo facilior multitudini foret' ingressus. Erant Pistoni in praesidio milites castruciani circiter
				<lb/>septingentos. Hi, cum ingressum hostium ex clamore sensissent, trepidi primo convenerunt,
				<lb/>voluntatem civium ac proditionem formidantes. Sed postquam cives integris animis
				<lb/>corripere arma adversus ingressores viderunt, spem bonam complexi, parte suorum apud forum
				<lb/>relieta, caeteri ad arcendos hostes cum multitudine civium properarunt. Praelium atrox
				<lb/>fuit quantum nunquam ante; tandem, praevalentibus Castrucianis, ad fracturas usque ipsas
				<lb/>murorum qui ingressi fuerant repelluntur, multique conterriti excedebant urbe, multi etiam
				<lb/>eorum qui pro moenibus stabant, quasi re desperata, locum deserentes, ad suos qui extra
				<lb/>urbem constiterant refugerunt; eratque incertitudo quaedam et vacillatio per fossas et praepedita
				<lb/>loca, aliis intrare, aliis evadere properantibus. Sed restituebat praelium ipse dux, qui
				<lb/>cum turma equitum ante fracturas ipsas consistens, ubi appropinquabat hostis, procellam
				<lb/>equestrem in eos dabat ac pedem referre compellebat. Ita, saepius fluctuante praelio, cum
				<lb/>acriter tamen Castruciani pugnarent praevaliturique tandem viderentur, porta interim refracta
				<lb/>atque cremata, multitudo equitum pe'ditumque irrupit, tubaeque simul et classica militumque
				<lb/>clamor malori tumultu ab ea parte exaudita, Castrucianos fregere. Quare, paulatim cedentes,
				<lb/>in forum revertuntur. Ibi, susceptis Castrucii filiis (duo quidem erant) ad arcem, quam in
				<lb/>extrema urbis parte communiverat, aufugerunt. Cives autem, omisso certamine, domos suas
				<lb/>reversi posuerunt arma, victoremque per urbem discurrere passi sunt; nec posthac nisi ad
				<lb/>arcem praeliatum est, et quidem non siiie periculo eorum qui vicerant. Philippus enim, vestigia
				<lb/>secutus hostium, centra ipsam arcem signa constituerat; milites autem, ad praedam
				<lb/>dilapsi, ducem nudatum pene omnibus copiis dereliquerant. Eam igitur paucitatem conspicati
				<lb/>hostes, eruptionem subito faciunt, magnoque ruentes impetu, non multum abfuit, quin
				<lb/>ducem ipsum signaque opprimerent. Nec usquam ea nocte malori periculo res stetit; nam,
				<lb/>profligatis qui cum duce remanserant, caeteros per urbem sparsos praedaeque intentos opprimere
				<lb/>nullum erat negotium. Sed egregia virtute ducis hostium vis sustentata est; et simul
				<lb/>aurora iam affulserat, militesque, intellecto periculo, ad sigr.a recurrebant. Quare, desperalis
				<lb/>ad extremum rebus, Castruciani, relieta penitus urbe, arce quoque ipsa deserta, aufugerunt.
				<lb/>Urbs tota a militibus direpta est sine ulla exceptione, amicarumne partium an inimicarum
			<lb/>quis esset; a civium tamen corporibus temperatum.</p>
			<p><lb/>Post haec Philippus, corapositis ad aliquem modum rebus, decimo fere post die Florentiam
				<lb/>rediens, tanto honore susceptus est, ut triumpho similis eius ingressio videretur, societatibus
				<lb/>cum vexillis obviam prodeuntibus, magistratuque et caeteris ordinibus certatim se ad
				<lb/>eius honorem effundendbus. At Casirucius postquam amissum Pistorium cognovit (celeres
				<lb/>enim nuncii mare delati, neque die neque noctu intermissa navigatione, triduo rem ad eum
				<lb/>tulere), ad Ludovicum profectus, gravissime questus est, quod se pericula sua providentem
				<lb/>Romam invitum traxisset. Inde, festinato recessu cum his quas adduxerat copiis (erant hae
				<lb/>sexcenti equites delecti et mille sagittarii), Pisas versus redire properavit. In itinere ipso,
				<lb/>quoniam solicitudo animi tarditatem corporis anteibat, relictis post se copiis, ipse cum duodecim
				<pb n="135"/>
				<lb/>comitibus, die noctuque fatigatis equis, per infestas latrociniis vias Pisas pervenit. Ibi
				<lb/>praesentiam suam ostentans animumque afflictis addens rebus, caetera in fide continuit. Post
				<lb/>haec, contractis copiis, in agi-um pistoriensem profectus, Murli in arcem, quae media inter
				<lb/>hostes relieta erat, frumentum simul praesidiumque induxit. Lucam mox Pisasque regressus,
				<lb/>rempublicam Pisanorum suo pro arbitrio, quasi communi utilitate id exigente, administrabat,
			<lb/>pecuniasque ad bellum inde sumebat.</p>
			<p><lb/>Ludovicus inter haec nefariam rem aggreditur, falsum pontificem romanum facere privata
				<lb/>sua sententia, Iohanne XXII eiusdem sedis vero antistite; quod ludibrium barbari vesanique
				<lb/>hominis sacra tidelium ecclesia nequaquam recepit; tantum fautores quidam eius
				<lb/>pertidiae receperunt, qui merito ab unitate fidelium sequestrati sunt. Addixerunt se quoque
				<lb/>huic e furori coroplures apostatae religionum ac omnis sentina reproborum clericorum. Ipse
				<lb/>vero falsus pontifex sibi cardinales creavit, ac caetera veri pontificis officia aemulatus, Ludovicum
				<lb/>in imperio conlirmavit. Ita falsus imperator falsusque pontifex sibi invicem auctores
			<lb/>dignitatis fuerunt, altaria sacrasque urbis sedes mutuo profanantes.</p>
			<p><lb/>Dum ea Romae geruntur, Castrucius, neque diem neque horam intermittens, cum omnia
				<lb/>sagaci scrutaretur animo, tandem in spem venit Pistorii recuperando Afferebant vero
				<lb/>spem huiuscemodi causae. Post captum direptumque Pistorium, cum urbs piane rebus omnibus
				<lb/>spoliata fuisset, contentio quaedam inter Philippum Caroli praefectum et Florentinos
				<lb/>erat coorta. lubebat ille frumentum caeteraque ad eius urbis tutelam necessaria Florentinos
				<lb/>publico sumptu inferre. Illi vero non sibi sed Carolo quaesitam urbem Pistorium respondebant:
				<lb/>se quidem ducenta auri millia praestare in annos singulos certa pactione promisisse,
				<lb/>quae iam piane essent persoluta; nec esse aequum supra id quod semel conventum pactumque
				<lb/>sit populum onerari; magis vero illum ipsum, qui urbem Pistorium omnibus rebus exuerit,
				<lb/>necessaria ad eius tutelam resarcire debere. Quid enim indignius quam, cum ipse vacuefecerit,
				<lb/>praedam quidem sibi habere, iubere autem alios replere? Philippus contra: iure
				<lb/>belli, parta militum esse consuesse; satis profecisse videri, quod hosti illa suo periculo
				<lb/>ademisset: praedam vero quam miles ceperit ut iam restituat petere, ingratissimum simul
				<lb/>iniquissimumque videri. His contentionibus neque frumenti quantum sat erat importabatur,
				<lb/>neque caetera opportuna fiebant. Castrucius ergo gnarus istarum rerum, cum hostium contentiones
				<lb/>lucrum existimaret suum, exercitu Pisanis Lucensibusque indicto, magnis repente
				<lb/>copiis Pistorium obsedit. Erat intra urbem Simon Tosa eques Florentinus a Pliilippo relictus,
				<lb/>habens in praesidio milites circiter mille et cum his equites trecentos, praeterea cives pistorienses
				<lb/>eiusdem factionis. Cum his urbem egregie tutabatur, interdumque, eruptione facta,
				<lb/>hostes invadere ac turbare opera non dubitabat. Alia vero manus equitum Prati consistens
				<lb/>saepe Castrucianos pervadebat, ut neutra ex parte sibi quies esset. Castrucio unica spes erat
				<lb/>in corameatus defectu, docto intra ur'bem duorum non amplius mensium annonam inesse.
				<lb/>Itaque, omissa per vim expugnandi cura, ad hoc unum inter, debat, urbem undique cingere ac
				<lb/>facultatem commeatus obsessis auferre. Florentini vero, etsi iusta quidem caeterum damnosa
				<lb/>indignatione fuerant prius commoti, tamen, ubi Castrucium tantis copiis Pistorium circumsedisse
				<lb/>viderunt, sero quidem meliora susceperunt Consilia. Nec iam ullus sumptuum aut pecuniarum
				<lb/>erat respectus; ultro facere omnia; pecunias affatim promere; et qui prius parvo
				<lb/>in dispendio renitentes fuerant, magna iam dispendia volentes subibant ; quae est ferme natura
				<lb/>populorum. Igitur, impigre contractis copiis, equitum ad tria, peditum vero supra viginti
				<lb/>millia coegerunt; frumentum praeterea et commeatum summo labore summaque impensa parant,
				<lb/>per vim et arma Pistorio inferendum. Philippus, omnibus affatim paratis, cum Prati
				<lb/>convenire copias iussisset, inde profectus ad hostem duxit, nec longe ab ilio metatus castra,
				<lb/>praelio rem decernere flagitavit. Castrucius vero, etsi minime tentandam sibi fortunam pugnae
				<lb/>constituerat, tamen, simulata re, quasi pugnaturus foret, aliquamdiu hostem spe vana
				<pb n="136"/>
				<lb/>distinuit. Interim vero, neque die neque nocte intermisso opere, munire castra, opportuna
				<lb/>subinde loca fossis arboribusque excisis praepedire contendebat. Quod cum tandem animadverterent
				<lb/>Florentini, per vim conandum rati, structa confestim acie, crebros posthac impetus
				<lb/>ad munitiones hostium facientes, perrumpere conati sunt. Conantes vero fossae impedimentaque
				<lb/>prohibebant, et arcebant praesidia armatorum pro fossis valloque ab hoste disposita.
				<lb/>Tandem, frustra conati, cum neque pellicere ad pugnam, neque pervadere munitiones valerent,
				<lb/>inopes consilii residebant. Ita complures dies frustra moratis, tandem abscedere placuit,
				<lb/>ac pisanum lucensemque agrum invadere, si forte ea re deterritus hostis suarum metu
				<lb/>rerum ad solvendam obsidionem quiret compelli. Quo autem speciosior esset discessus,
				<lb/>structa in conspectu acie, tubas canere iusserunt, et ad praelium hostes provocarunt. Postquam
				<lb/>nemo extra munitiones prodibat, signa moventes, pars quaedam Pratum reversa, ibi cum
				<lb/>frumento ac caetero commeatu restitit ad omnem motum hostis intenta; alii Pisas versus profecti
				<lb/>infesto agmine portas adusque pervenerunt. Fuerunt etiam qui agrum lucensem ingressi,
				<lb/>eumdem Lucae terrorem inferrent. Castrucius ob hoc nihilo magis obsidionem dissolvit,
				<lb/>ratus (id quod erat) praeter damnum praedamque nihil periculi subesse, quando non.
				<lb/>tam spes quam desperatio hostis ad ea loca ducebat. At illi, qui Pistorii obsidebantur, absumpto
				<lb/>iam omni quod intus erat frumento, cum fames premeret, suosque paulo ante frustra conatus
				<lb/>re infecta abire conspexissent, desperatis ad extremum rebus, Pistorium dedunt, tertio fere
				<lb/>postquam obsideri coeptum fuerat mense. Praesidium incolume ex pactione deductum est.
				<lb/>Fama quidem Castrucii nulla ex re unquam tantum enituit quantum ex hac una obsidione.
				<lb/>Admirabile porro visum est, longe adeo paucioribus copiis circa urbem magnam per loca
				<lb/>plana circumfusis et intus simul extraque oppugnatis, industria solum ac scientia rei militaris
				<lb/>ita perstitisse, ut adversariorum conatus omnis impetusque arceret, ac victor tandem urbe in
			<lb/>oculis pene tantarum hostium copiarum potiretur.</p>
			<p><lb/>Fractis civium animis ob Pistorii amissionem, ac bellum ex propinquo magis quam unquam
				<lb/>horrentibus, periculum insuper novum tremendumque nunciatur. Ludovicus enim, frustra
				<lb/>tentato contra Robertum regem progressu, tandem, Roma abiens, in Etruriam redire
				<lb/>constituerat; coque animo Tudertum usque iter fecit, ut palam dictitaret se Florentiam petere;
				<lb/>eratque ad eum concursus exulum et omnifariam adversariorum. Res tota sic ferebatur
				<lb/>composita: uti Ludovicus cum exercitu per perusinum cortonensemque agrum veniret Aretium,
				<lb/>inde paratus structusque Florentiam invaderet; Castrucius e diversa regione victor a
				<lb/>Pistorio cum omni suorum manu superveniret ; Ubaldini vero ac caetcri diversae factionis
				<lb/>tyranni, qui circa Appenninum incolunt arces, alia rursus manu per mugellanum agrum descendentes,
				<lb/>ab ea quoque parte obsidionem urgerent. Erant hacc formidolosa ac piena solicitae
				<lb/>expectationis, ita ut plcrisque nullam superesse spem a periculo videretur. Quippe,
				<lb/>vel Castrucius ipse per se satis robustus hostis terrere poterat ; quid, addito Ludovici exercitu
				<lb/>atque praesentia cum omnium simul inimicorum coetu? Exanimata igitur metu urbana multitudine
				<lb/>ac futurum anxie expectante, horror primo velut attonitos habebat cives; mox se
				<lb/>respicientes utroque cohortantes, nihil facere providereque omiserunt, quo ab imminenti periculo
				<lb/>servarentur. Igitur, Varicum caeteraque superioris Arni oppida quae ad Aretinos
				<lb/>spectant affatim communire ac validis praesidiis tirmare placuit. Ad hoc binos per singula
				<lb/>oppida florcntinos cives cum manu militum sagittariisque posuere. Idem factum est per alia
				<lb/>castella, quorum aut de fide aut de imbecillitate timebatur: urbis insuper munimenta undique
				<lb/>instaurata. Admoniti praeterea socii, ut quasi ad extremum opus quanta maxima possent
				<lb/>auxilia mitterent. His provisis, forti iam animo discrimen expectabant, futurum certe maximum,
				<lb/>Dei benignitas avertisset. Ludovicum Tuderti aliquot dies commoratum, cum omnia
				<lb/>ad iter in Etruriam parata cssent, novae coortae spes ad inferum mare diverterunt. Classis
				<lb/>Siculorum, quae Regnum Roberti invadere constituerat, tardius comparata, demum eo
				<pb n="137"/>
				<lb/>tempore advenit, cum iam Ludovicus coeptum Regni negotium omisisset. Praeerat autem
				<lb/>classi Petrus Federici regis filius, erantque cum ea classe naves genuensium exulum, qui regi
				<lb/>adversabantur. Hi omnes, cum ad tyberina ostia pervenissent, cognito Ludovici ex urbe discessus,
				<lb/>per nuncios illum multis precibus arcessiverunt. Ea de causa, Tuderto profectua
				<lb/>Viterbium rediit, relictoque ibi pontifice atque impedimentis, ipse cum equitatu delecto Cornetum
				<lb/>(ibi namque praestolabatur classis) profectus est. In colloquio magis querelae effusae
				<lb/>quam ulla provisio aut reparatio facta. lili frustra paratam classem magnamque vim pecuniae
				<lb/>incassum absumptam ; hic tarditatem adventus ac res simul spesque suas ob id frustratas
				<lb/>querebatur. Ad reditum autem in Regnum, quod illi postulabant, mussare videbatur, fatigato
				<lb/>milite ac urbe Roma, quae statim post illius discessum amicos fautoresque illius disperserat,
				<lb/>adversante, aditibusque in Regnum firmo regis praesidio cusloditis. Ludovicum igitur a cogitato
				<lb/>in Florentinos impetu huiusmodi causae vel averterunt vel certe retardarunt. Castrucium
				<lb/>autem per haec ipsa tempora mors opportuna oppressit. Post receptum enim Pistorium
				<lb/>et quibus erat opus lirmatum, cum Lucam ad caetera paranda rediisset, in valetudinem incidit
				<lb/>adversam, ac post paucos die8 e vita decessit. Causam vero eius morbi ex labore castrensi
			<lb/>immodico nimiaque corporis animique fatigatione provenisse putant.</p>
			<p><lb/>Obiit quoque per idem fere tempus Galeactius Vi'cecomes, qui dudum in Mediolanenses
				<lb/>caeterasque Galiiae civitates amplum ac regno simile tenuerat imperium. Is enim, post res
				<lb/>amissas ac perditas opes, ad Castrucium confugerat, ac in pistoriensi obsidione cum illo fuerat.
			<lb/>Ibi contracto morbo, Piscia in oppi do e vita decessit.</p>
			<p><lb/>A Castrucio filii duo superstites relieti, Arrigus et Galeranus. Eos, quia tenera adhuc
				<lb/>aetas tantae moli impares reddebat, sub matris amicorumque tutela pater dimiserat. Hi igitur,
				<lb/>celato obitu, Pisas novis copiis occuparunt, veriti ne Pisani, re cognita, rebeliandi consilium
				<lb/>sumerent. Neque vana erat suspicio; nam Pisani dominatum Castrucii haud satis
				<lb/>aequo ferebant ariimo, facultatem omnem arrepturi. Decursa igitur urbe, ac populo aliquot
				<lb/>locis fuso, cum dominatum vi et armis adolescentulis confirmassent, tunc demum patefacta
				<lb/>mors, et funus omni maguificentia peractum. Nuntius de Castrucii obitu ad Ludovicum pervenit,
				<lb/>cum adhuc in colloquio classis esset. Ex hoc mutato repente Consilio, omnibus posthabitis
				<lb/>curis, per maritimam Pisas contendit. Ita imminens civitati periculum non tam humana
			<lb/>ope quam divino est beneficio sublatum.</p>
			<p><lb/>Florentiae auditus Castrucii obitus Inter spem ac metum vix credibilis videbatur. Mox,
				<lb/>ut magis ac magis contirmatus est, versis in laetitiam animis, non iam de repellendo, sed de
				<lb/>inferendo bello cogitabant. Hoc enim uno acerrimo sublato hoste, et Ludovicum iam et caeteros
				<lb/>longe contemnebant. Igitur, eductis repente copiis, expugnare Carminianum aderti, in
				<lb/>quo satis validum erat praesidium, cum, signo dato, unum sub tempus ad moenia subiissent,
				<lb/>incredibili tandem virtute munitiones transgressi, oppidum expugnarunt, et usque ad arcem
				<lb/>cum magna hominum caede pervicerunt. Arx deinde octo continuos dies machinis balistisque
				<lb/>oppugnata est; nec diuturnam promittebat moram inclusorum in ea hominum multitudo,
				<lb/>quamvis magnam vim annonae brevi consumptura. Verum, quia advenisse iam Pisas Ludovicus
				<lb/>ferebatur, ne quid forte novi emergeret, pacti ut cum his quae asportare singuli possent
				<lb/>incolumes abirent; et, panca insuper pecunia equitibus addita, receperunt arcem. Ludovicus,
				<lb/>ubi Pisas advenit, summa gratulatione populi receptus, quo benevolentiam sibi conciharet ac
				<lb/>spem dominatus Castrucianis auferret, Tarlatura equitem aretinum, fratrem Guidonis praesulis,
				<lb/>cui amicitiam cum Pisanis et odium adversus Castrucium fuisse diximus, civitati praefecit.
				<lb/>In caeteris quoque non satis placato corde in Castrucii flios videbatur esse. Quamobrem,
				<lb/>illi primo timentes Lucae portas claudebant, nec quemquam ab ilio proticiscentem
				<lb/>intrare urbem patiebantur. Demum, lenita ira, cum adolescentium mater, grandi a ferens munera
				<pb n="138"/>
				<lb/>Pisas ad eum venisset natosque suos illius fidei commendasset, Lucam proficiscitur. Ibi,
				<lb/>per eius praesentiam insurgente plebe ac tyrannidem Castrucianorum incusante, gubernationem
				<lb/>adolescentibus ademit, et quemdam e proceribus suis Lucae praesidem imposuit, simulque
				<lb/>magnam pecuniae vim Pisanis Lucensibusque imperavi t, quasi mercedem tyrannidis sublatae .
				<lb/>Dum haec in Etruria geruntur, Carolus Roberti regis filius, morbo correptus, apud Neapolim
				<lb/>obiit diem, civesque, illius imperio liberi, rempublicam ex integro capessentes, bona
				<lb/>iam spe gubernationi incubuerunt. Et sane iampridem odio fuerat Apulorum Campanorumque
				<lb/>avara cupiditas, cuncta ad rem pecuniariam referentium. Quamquam profuit in multis
				<lb/>regiae domus favor, attamen (quod negari non potest) inexhausta quaedam pecuniarum materia
				<lb/>Florentia illis fuit; ut, si quis a Carolo primo Siciliae rege ad hunc alterum quem modo
				<lb/>diximus Carolum pecunias numeret, supra fidem supraque modum videatur populum unum
				<lb/>tantis oneribus suffecisse. Igitur, liberam tunc cives reipublicae administrationem complexi,
				<lb/>quae necessaria fuerant providerunt; magistratuum sortitioiies ex delectis comprobatisque
				<lb/>hominibus in biennium destinatae; Consilia duo rebus maioribus decernendis constituta; alterum
				<lb/>mixtum ex nobilitate et plebe, quod commune vocitatum est. His simul ac vexilliferis
				<lb/>societatum tempus taxatum est mensium quatuor, cum primo sex durare consuesset.
				<lb/>Per hoc ipsum fere tempus, coorta in Ludovici exercitu seditione, ad octingentos germani
				<lb/>equites ab eo defecere, qui, Pisis egressi, cum Lucam occupare constituissent, parvo
				<lb/>temporis momento, recante cognita, prohibiti ianua sunt. Exclusi itaque Luca ac spe frustrati,
				<lb/>cuncta circa urbem loca hostili rapina foedaverunt. Mox, in proximum evadentes
				<lb/>collem, apud Ceruliam, munitum quondam a Caslrucio locum, stativa posuerunt; gravis profecto
				<lb/>vicinitas et amicis pariter inimicisque formidata. Hi, missis Florentiam legatis, fidem
				<lb/>operamque suam pollicebantur. Frequenter de his coisultatum est, tandemque res infecta
				<lb/>relieta, illa maxime ratione, quod periculosum videbatur germanis hominibus et sub hoste
				<lb/>militare solitis rem civitatis committere. Caeterum horum transfugium ac diuturna iisdem
				<lb/>in locis incubatio maximarum posthac novitatum semina pepererunt. Ludovicus enim, horum
				<lb/>discessu solicitus, lenibus primo verbis iram Germanorum placare nixus, ubi duriores
				<lb/>sensit, Lucae, cui illi imminebant, timere, praesides mutare, Castrucii filios amovere, omnia
				<lb/>denique suspicionibus replere per'rexit. Tandem vero convenit, ut Accius Vicecomes, in paternam
				<lb/>tyrannidem ob hoc ipsum restitutus, postulatas ab his pecunias exsolveret. Huius
				<lb/>rei gratia, legati quidam Germanorum cum Accio profecti sunt, militum nomine pecunias
				<lb/>excepturi. Verum hi ipsi legati, ubi pecunias susceperunt, et fidem et commilitones valere
				<lb/>sinentes, diverso itinere in Germaniamabiere. Ita, spe frustrata, res ad irritum recidit, castraque
				<lb/>iisdem locis Germani tenebant, Ludovico infensi ac nocendi occasionem expectantes
				<lb/>Per extremum huius anni, Castrucii filli, quos in privatam formam redactos a Ludovico
				<lb/>diximus, militibus centurionibusque qui sub patre militaverant magno numero coaclis, Pistorium
				<lb/>occupare conati sunt. Praesidium Ludovici intra urbem erat, non tamen ita validum,
				<lb/>ut esset pertimescendum. Ingressi itaque Pistorium Castruciani, cum pleraque improviso pervasissent
			<lb/>loca, insurgentibus civibus, urbe pelluntur.</p>
			<p><lb/>Eodem anno, coniuratio Florentiae deprehensa est facinorosorum hominum, qui incendere
				<lb/>urbem ac prodere hosti cogitaverant. Res tota ita composita ferebatur, ut, constituta nocte,
				<lb/>quatuor urbis locis de industria incensis, dum ad illa restingucnda intenti cives essent, coniurati
				<lb/>portam effringerent, hostemque ad hoc ipsum ex composito paratum arcessitumque
				<lb/>reciperent. Id excogitatum compositumque fuerat per id tempus, quo Ludovicus et Castrucius
				<lb/>venturi ad urbem credebantur. Et perminima de plebe homines ad facinus patrandum
				<lb/>comparata manus, repertaeque sunt aedes aliquot malleolis constipatae, quo promptius validiusque
			<lb/>corriperentur incendia. Quare, supplicio de proditoribus sumpto, civitas conquievit.</p>
		</div>
		<pb n="139"/>
		<div type="book">
			<lb/><head>Liber sextus</head>
			<p><lb/>Principio insequentis anni, Ludovicus, quoniam germani equites qui ab eo transfugerant
				<lb/>omnibus coeptis cogitatisque suis obsistere videbantur, nec promissae
				<lb/>ab Accio pecuniae comparebant, quo iis prospiceret incommodis, transire in
				<lb/>Galliam statuit. Relieto itaque Pisis falso pontilice cum ornai haereticorum apostatarumque
				<lb/>sentina, ipse, cum bis quae supererant copiis, superato Apennini iugo, per agrum
				<lb/>parmensem descendit in Galliam. Atque haec omnia sic ab eo gerebantur, quasi prope diem
				<lb/>Pisas ad pontificem redituro. In Gallia vero maiora longe quam putabat impedimenta offendit.
				<lb/>Accius enim, illius perfidiam in paterna dudum eversione expertus, parere noluit adventanti,
				<lb/>sed Mediolano caeterisque oppidis longe exclusit. Quare bello est in bis locis necessario
				<lb/>implicatus. In Etruria vero post eius discessum varios casus variosque eventus res
				<lb/>susceperunt. Germani siquidem, quos in colle imminenti Lucae diximus consedisse, haud
				<lb/>multo post eius transitum in Galliam, Marcum Vicecomitem, quem a Ludovico niissum pro
				<lb/>obside retinebant, sibi ducem praefecerunt. Huius maxime opera atque ingenio freti, tandem
				<lb/>Lucam occupant, intromissi per arcem a veteranis qui custodiae praeerant. Mox per legatos
				<lb/>Florentiam missos obtulerunt eam se urbem dedere velle. Duo ab bis postulabantur : stipendiorum
				<lb/>antiquorum dissolutio: ea summa erant auri millia circiter octoginta; secundum, pro
				<lb/>Castrucii filiis praecipua quaedam. His namque et amicitia erat paterna cum Marco Vicecomite,
				<lb/>et ingressum Germanorum in urbem Lucam odio praeseniis dominatoris curasse videbantur
				<lb/>Re igitur Florentiam delata, varie consultatum est a civitate. Erant quibus sine ulla
				<lb/>cunctatione suscipiendam a florentino populo Lucam ac pecuniam Germanis exsolvendam ;
				<lb/>erant etiam qui totam huiusmodi oblationem repudiandam censerent. Oberantque utilitati
				<lb/>publicae simultates privatae; quod enim praecipui quidam cives ferebantur auctores repertoresque
				<lb/>huiusce facti Germanis fuisse, horum successibus renitentes adversarii contra pugnabant.
				<lb/>Cum igitur ad populum magistratus de his referret ac variae pro cuiusque iiigenio
				<lb/>dicerentur sententiae propiusque ad repudiandum res inclinaret, Pinius Tosa eques florentinus,
				<lb/>qui unus ex auctoribus fuisse Germanis ferebatur, in hunc modum sententiam dixit: "<q>Si
					<lb/>quemadmodum leges domi, spectatissimi cives, quas tempus experientiaque rerum magistra
					<lb/>inutiles arguit, sic etiam detrimentosa foris Consilia corrige re vobis liceret, non multum aut
					<lb/>mihi aut alteri cuiquam patriae amatori in liac deliberatione vestra putarem laborandum ;
					<lb/>quippe, tempore ipso comprobante, quid factu sit optimum sequeremini. Nunc autem, ea
					<lb/>quoniam est natura rerum propositarum, ut male suscepto Consilio poenitere nil prosit, omnes
					<lb/>et anniti et conari oportet, quo reipublicae commodum amplectamur. Res enim haec,
					<pb n="140"/>
					<lb/>ni fallor, permagna agitur, et in qua plurimum referat hoc vel illud eligatis. Ac me quidem
					<lb/>aut error habet ingens, aut permulta simul ad suscipiendam Lucam vos liortari videntur:
					<lb/>quae cum ante oculos posita sint, miror esse quos'dam qui se haec videre intelligereque
					<lb/>dissimulent. Ipse breviter quae intueri videor singulatim discurram. Utilitatem Lucae susceptio
					<lb/>vobis duplicem affert; nam et sedes iila per vos occupata hostibus non patebit, et
					<lb/>ipsa vobis centra hostem peropportuna erit. Scitis enim quot bella per hosce annos gravia
					<lb/>quidem et aspera pertulistis, ea omnia ab his qui Lucam tenuerunt vobis esse illata. Haec
					<lb/>igitur facultas adempia hosti permagnam reipublicae nostrae securitatem pariet, nocendique
					<lb/>cupidos longius submovebit, ut iam ab ea parte nihil sit amplius formidandum. Nulli vero
					<lb/>nobis neque animis inimiciores neque opibus infestiores sunt quam Pisani: nil porro opportunius
					<lb/>ad eos comprimendos quam Luca urbs tinitima, pene in vestibulo eorum posita, ut,
					<lb/>sive inferendum adversus eos sive repellendum sit bellum, permagnam exii.de opportunitatem
					<lb/>ad utrumvis habeamus. Age vero, ipsa per se quanta potentiae erit accessio pulcherrimam
					<lb/>munitissimamque urbem, tantum agri, tot oppida, tot arces, in potestatem vestram
					<lb/>devenire? Quid autem? gloria et ampliludo nominis maiestasque florentini populi quantum
					<lb/>augescet, si civitas, dudum nostrae opibus et potentia pene par, vobis subiiciatur? Equidem,
					<lb/>ut ista communi vita moribusque hominum utor, ita illis me moveri fateor quae bona
					<lb/>apud homines putantur: extendere fines, imperium augere, civitatis gloriam splendoremque
					<lb/>extollere, securitatem utilitatemque asciscere: quae nisi expetenda dicamus, et cura reipublicae
					<lb/>et pietas in patriam et tota pene haec vita nobis fuerit pervertenda. Haec si illi qui
					<lb/>suscipiendam nobis dissuadent contemnunt ac pro nihilo censent, novas porro vivendi normas
					<lb/>in vitam adducunt; sin Illa probant ac in bonis existimant, hanc suscipiendam putent necesse
					<lb/>est, unde tot simul bona commodaque proveniunt. Mihi quidem divino quodam beneficio
					<lb/>haec oblata facultas nobis videtur, ut ex qua urbe primo Fagiolanus, postea Castrucius
					<lb/>non sine clade nobis intulerunt bellum, eam nunc urbem sine pericuio, siue vulnere potestati
					<lb/>nostrae subdere valeamus. Quod si hanc facultatem nobis oblatam nunc praetermiserimus,
					<lb/>deinde a quibusdam huius populi adversariis Luca suscipiatur, bellumque inde tumultus
					<lb/>insurgat, quis non merito nos culpabit? quis non carpet? quis non iustas ignaviae poenas
					<lb/>subire nos dicet, quod, dum liceret illam accipere, tam socordes ignavique fuerimus ?
					<lb/>Damna, o cives, et incommoda omnia pergravia sunt, sed illa maxime quae nostra proveniunt
					<lb/>culpa. Nam, sua quidem ignavia incidere in mala, praeterquam damnosum, turpe
					<lb/>insuper est ac sibi ipsi qui commisit acerbum. Itaque, sapientes culpam modo ab hominibus
					<lb/>praestandam putant, eventum autem rerum non prestandum: illud enim nostrae, hoc
					<lb/>vero fortunae potestatis est. Duo centra haec dici maxime video. Nam, sunt qui satis vos
					<lb/>habere monentes, id quod est tuendum censeant, et nec impensis nec coeptis sese novis
					<lb/>onerandum. Alii susceptionem eius urbis non improbant quidem, sed absque ullo impendio
					<lb/>venturam demum in potestatem nostram arbitrantur. Hi divinare mihi videntur: superiores
					<lb/>vero longe aberrare. Tuendum quod est solum censeiit : quasi vero ista susceptio non pro
					<lb/>tutela fiat eorum quae possidemus, aut superiora bella inde nobis illata non in periculum
					<lb/>haec ipsa amittendi coniecerint. Non eadem isti mente in patrimonio proprio ac in republica
					<lb/>versantur. Patrimonium quidem semper augere quaerunt, atque in eo die noctuque
					<lb/>anhelant: reipublicae vero acquirere interdicunt. Populus romanus parens noster nunquam
					<lb/>orbis imperium nactus esset, si suis rebus contentus nova coepta impensasque refugisset.
					<lb/>Nec sane idem propositum est homini publice et privatim. Nam publice quidem magnificentia
					<lb/>proposita est, quae in gloria amplitudineque consistit; privatim vero modestia et frugalitas.
					<lb/>Itaque, qui de republica consultant grandiorem animum celsiusque propositum assumere
					<lb/>debent, nec tam de impensis et laboribus quam de gloria splandoreque cogitare.
					<lb/>At sine ullo impendio ad nos perveniet: quam verear ne, si nunc non acceperimus, longe
					<lb/>post haec malora, et frustra quidem, impendere cupiamus. Occasionem poetae tradunt
					<lb/>crines a fronte proferre, pone vero calvitiem habere, ut, dum te adit, apprehendere queas,
					<pb n="141"/>
					<lb/>sin vero neglexeris, nullam post ansam nanciscare. Haec ego metuo ne vobis eveniant, cives,
					<lb/>si nunc fortunae ad nos conversae manus facultatemque non apprehendamus. Mea
					<lb/>igitur sententia est Lucam sine ulla mora suscipiendam, et hanc facultatem nobis oblutam
					<lb/>nullo modo negligendam esse, cum siisceptio nobis utilitatem securitatemque et gloriam afferat,
					<lb/>reiectio autem periculum et infamiam comminetur"</q>.</p>
			<p><lb/>Pinius quidem ita. Cives autem, partim invidia, partim tributorum formidine, id consilium
				<lb/>neglexerunt, vana opinione detenti, quasi Luca tandem ad eos nullis foret pecuniis perventura.
				<lb/>Itaque post longas consultationes res infecta dimissa est, malo admodum Consilio
			<lb/>civitatis.</p>
			<p><lb/>Per idem tempus Pistorienses, Ludovici rem in deterius labi cernentes, pacem a Florentinis
				<lb/>quaesivetunt, quae illis vel cupienter concessa est. Per eam pacem exules ferme omnes
				<lb/>Pistorium rediere. Praeterea, Murlum per eamdem pacem Florentinis restitutum et Carminianum
				<lb/>Arteminumque, pistoriensis agri castella, ut Florentini retinerent concessum: quoque
				<lb/>pax ea stabilior esset, quatuor ex praecipuis Pistoriensium familis equestri dignitate a populo
				<lb/>florentino insigniti sunt. Insignivit autem populi nomine lacobus Strozza eques florentinus, ad
				<lb/>hoc ipsum cum potestate publica Pistorium missus, donoque his dati in singulos aurei nummi
				<lb/>quingenteni. Insuper, ludi equestres grandiori magnificentia ob eam pacem Florentiae celebrati.
				<lb/>Hanc Pistoriensium, pacem proxima Lucensium castella quae sunt circa Nebulam
				<lb/>amnem consecuta sunt, interponenti bus sese Pistoriensibus pacemque suadentibus. Pisani
				<lb/>quoque sub idem fere tempus ad libertatem spectantes, repellere Ludovici iugum perrexerunt.
				<lb/>Eius rei causa, Marco Vicecomite cum Germanorum aliqua manu clam arcessito et
				<lb/>intra urbem recepto, arma populariter corripiunt; depulsoque demum Tarlalo praeside cum
				<lb/>omni Ludovici praesidio, rempublicam liberatam suo iam ipsi auspicio gubernarunt. Ita, mutatis
			<lb/>undique rebus, Etruriae status novabatur.'</p>
			<p><lb/>Marcus Vicecomes, ob navatam Pisanis operam magnifice ab illis donatus, haud multo
				<lb/>post Florentiam venit, receptusque eximie ac publice honoratus, negotium lucense iterato induxit,
				<lb/>propositis iisdem conditionibus quae ab initio fuerant civitati oblatae. Eas ob res,
				<lb/>consultatio iterata eumdem quem primo habuerat exitum habuit. Itaque Marcus ad extremum,
				<lb/>re infecta, cum paucis equitibus in Galliam abiit. At Germani Lucae relieti, cum pecunias
				<lb/>quaererent, eamque urbem non secus atque mercem quamdam licitationi offerrent, tandem ad
				<lb/>Pisanos rem detulere. Nec vero cunctati sunt Pisani illam capessere: quippe, iampridem soliciti,
				<lb/>ne tam iinitima urbe potiretur Florentinus, haud cunctanter pecunias solvere urbemque
				<lb/>suscipere paciscuntur. Id postquam Florentiae auditum est, nulla fuit mora quin bellum inferretur
				<lb/>Pisanis, quod, post praesidium Ludovici eiectum, tacito magis consensu quam aperta
				<lb/>pace fuerat intermissum. Ea de causa, profecti equites peditesque, ad Pisarum usque moenia
			<lb/>repentino impetu pervasero.</p>
			<p><lb/>Sub idem fere tempus, Catinum oppidum, quod nuper in fidem florentini populi devenerat,
				<lb/>ad hostes defecit. Oppidani siquidem, pulsis florentinae pacis auctoribus, castrucianisque
				<lb/>militibus (adhuc enim ingens per ea loca supererai veteranorum manus) receptis, subito
				<lb/>extulerunt bellum. Cum caetera quoque illius regionis oppida eumdem secutura motum viderentur,
				<lb/>mittere confestim copias placuit. Dux autem his praefectus est Amerigus Donatus
				<lb/>Cursii filius eques florentinus, qui cum ingenti equitum peditumque manu ad ea loca
				<lb/>profectus, rebelliones suo adventu compescuit; nec multo post Victulinum eadem meditatum,
				<lb/>interceptis principibus qui per colloquia profecti ad hostes fuerunt, occupavit. Inde, Catinum
				<lb/>circumsistens, urgere coepit impigre adeo atque infeste, ut neque commeatus importari,
				<lb/>neque ingredi quisquam aut egredi quiret. Inter haec Pisani, spe potiundi Luca ob cohortas
				<lb/>difficultates exclusii pacem cum Florentinis fecerunt. Conditiones fere dictae eaedem quae
				<pb n="142"/>
				<lb/>fuerant in priori pace. Saepius deinde tentata Lucae deditio cum a civitate reliceretur,
				<lb/>Spinulae tandem genuensi, viro nobili divitiisque supra privatum modum abundanti, suscepta
				<lb/>pecunia, Germani illam tradidere, venientemque cum praesidio in arcem validissimam, quam
				<lb/>in ea urbe Castrucius muniverat, induxere. Spinula igitur, recepta urbe, civibusque in suam
				<lb/>voluntatem benigne traductis, pacem agere cupiebat. Florentinis autem longe diversa erat
				<lb/>mens: spes enim simul cupidoque incesserat Luca potiundi. Itaque, nec Pisanos nuper tu lerant
				<lb/>se ingerentes, neque tunc Spinulae factum aequo ferebant animo. Quamobrem, reiecta
				<lb/>pacis flagitatione, Catinum acrius premere aliaque lucensis agri castella ad defectionem hortari,
				<lb/>auxiliaque rebellantibus polliceri coeperunt. Spinula igitur et Lucenses cum se bello
				<lb/>haud dissimulanter impeti viderent, audendum aliquid rati, in proximum castellum, quod forte
				<lb/>per eos defecerat dies, copias educunt. Adfuitque fortuna coeptis: multa cum inimicorum
				<lb/>caede castellum ipsum vi expugnatum receperunt. Inde, gratulabundi Lucam reversi, opem
				<lb/>ferre obsessis ad Catinum statuunt. Ad haec maiora equitum auxilia convocare ac peditem
				<lb/>cogere magnasque ad eos copias ex Gallia venire a Ludovico rumor erat. Ob eum rumorem,
				<lb/>validioribus praesidiis obsidionem firmare placuit, atque ita Catinum circummunire, ut,
				<lb/>quamvis potentissimus adventaret hostis, undique tamen excluderetur. Ad hoc vero non tam
				<lb/>Catini utilitas, quam generosa quaedam celsitudo impellebat ani'mi, quod magnum aliquid de
				<lb/>se ipsis opinantes, alienum protinus a dignitate existimabant, si hosti concedere viderentur.
			<lb/>Huius igitur rei causa longum atque anxium opus aggrediuntur.</p>
			<p><lb/>Catinum est oppidum in monte edito, planitiesque sub eodem meridiem versus patescit;
				<lb/>caeteris vero ex partibus undique colles cingunt. Florentini igitur per planitiem primo, quod
				<lb/>ab ea parte maxime accessus erat hosti, fossam latam profundamque deduxerunt, aggeremque
				<lb/>post eam atque valium crebris cum turribus propugnaculisque extruxerunt. Fossam autem
				<lb/>ipsam aqua ex flumine derivata explebat; externus vero fossae agger truncis ac praeacutis
				<lb/>arboruni ramis crebro mulliplicique inter se nexu dispositis et ab stipite sub terra dimissis
				<lb/>muniebatur. Erat huius fossae longitudo passuum millia circiter sex, atque ita ab radicibus
				<lb/>limontium reducta, ut inter eos ac valium castris spatium sat esset. Inde per colles munimenta
				<lb/>producentes, opportunis locis occupatis, recisisque aditibus et caste Uis praesidiisque impositis,
				<lb/>undequaque Catinum cinxerunt, ut esset hic ambitus castrorum munitionumque supra
				<lb/>duodecim millia passuum : mirifica certe res ac vel apud romanum populum memoranda
				<lb/>Hostes, parato exercitu, cum ex Gallia equitatus supervenisset. Luca profecti, ad oppidum
				<lb/>Pisciam constitere. Inde, proxima arce cui Uzzano nomen est occupata, ex eo rursus
				<lb/>loco per superiores colles irrumpere conati, Florentinorum concursu ad eas muiiitionum
				<lb/>partes facto, repelluntur, ac, irrito coepto, pedem referre coguntur. Saepius post haec improviso
				<lb/>conati, cum eodem modo prohiberentur, maiores subinde copias parant. Ad superiorem
				<lb/>equitatum quingentos equites germanos belli expertos adiungunt: peditum vero multitudinem
				<lb/>ex pisano lunensique agro, vel praemiorum pollicitatione vel studio partiuni, maximam
				<lb/>cogunt. Cum satis parata essent, non clam nec per colles, sed apertis campestribusque
				<lb/>locis ad munitiones pervenerunt. Florentini, toto castrorum robore ad ea conversi loca, centra
				<lb/>hostes stetere, atque ita primo die castra sunt facta nihil ut praeter valium fossamque
				<lb/>interesset. Hostes pugna decernere cupiebant, idque iactabundi flagitabant. Florentini vero
				<lb/>neque deducere copias ex praesidiis munitionum poterant, ne tantus dudum labor susceptus
				<lb/>irritaretur, neque pugnandum existimabant nisi integro milite. Itaque satis putabaut si, munitiones
				<lb/>lutando, hostium impetum conatumque repellerent. Igitur hostes, ex composito armata
				<lb/>multitudine et fortissimo quoque milite cohortato, loca distribuunt, partes consignant,
				<lb/>unoque impetu pluribus siraul locis succedunt ad munitiones oppugnandas. Eodem fere ordine
				<lb/>Florentini ad tutandum festinant, et clamor ingens utrinque attollitur; sed qui subibant
				<lb/>hostium non sagittis modo et tragulis sed saxis quoque e vallo propugnaculisque feriebantur.
				<pb n="143"/>
				<lb/>et cum ad aggerem ventum erat, acutis ramis sese induebant, fossaeque altitudo et aqua
				<lb/>conspecta omnem conatus adimebat spem. Quibus difficultatibus repulsi, tandem, omissa per
				<lb/>vim irrumpendi cura, ad ingenium convertuntur. Erat fossae, ut diximus, longitudo per planitiem
				<lb/>circiter sex millia passuum ; caput autem ab ea parte quae Pistorium versus aspicit a
				<lb/>colle qui est sub castello Serra incipiebat. Id quo magis aberat ab hoste, eo custodiebatur
				<lb/>minus. Hostes igitur, re per exploratores cognita, partem copiarum per noctem dimissam ea
				<lb/>improviso loca invadere iubent. Ipsi autem, quo magis a suspicione divertant, prima luce
				<lb/>ad munitiones succedunt, et maiorem quam unquam conatum de industria ostentant. In haiic
				<lb/>pugnam intentis omnium animis, copiae hostium, quas per noctem missas diximus, repente
				<lb/>ex insidiis egressae munitiones invadunt, nactaeque locimi defensoribus vacuum, intro penetrarunt.
				<lb/>Inde, ad laevam secus valium discurrentes, fugam trepidationemque edidere, delataeque
				<lb/>in proximum praesidium, brevi momento expugnant, praefectum eius Iacobum Medicem
				<lb/>florentinum equitem capiunt, predam ingentem nanciscuntur. Lucenses, qui ad alias
				<lb/>munitionum partes Florentinis oppositi stabant, ubi suorum ingressum cognovere, omissa oppugnatione,
				<lb/>citato agmine ad ea loca contenderunt, quo per priorum vestigia penetrarent;
				<lb/>simulque Florentini, re intellecta, omnem confestim equitatum ac levis armaturae militem
				<lb/>effuso cursu eo dimisere. Caetera vero acies structa et composita secus valium aequis
				<lb/>ferme regionibus cum hostium' acie procedebat. Sed equitatus a Florentinis praemissus interiori
				<lb/>atque eo compendiosiori via profectus longe antevenit, praelioque cum bis qui intraverant
				<lb/>hostibus implicatur. Et succedebat praelio levis armaturae miles, qui equitibus permixtus
				<lb/>rem ea die gessit egregie. Ab bis pulsi tandem hostes qui munitiones intraverant, ad Catinum
				<lb/>refugerunt. Reliqua vero Florentinorum acies ad munitiones concurrens, facile eas tutata
				<lb/>est a caetero hostium ingressu. Ita pars una hostium inclusa, reliqua vero exclusa remansit.
				<lb/>Secutis post haec diebus, acerrimura fuit certamen, cum ab externo hoste summa vi
				<lb/>munitiones oppugnarentur, i tus vero inclusi idem sub tempus ab oppido acriter invaderent.
				<lb/>Adversus eam vim Florentini bifariam partiti copias, resistebant, ut equitatus cum aliqua
				<lb/>peditum manu ab radice moitium repugnaret, caeterae vero copiae munitiones ab externo
				<lb/>tutarentur impetu; pugnabaturque eodem tempore a fronte et a tergo, et simul turres munitionesque
				<lb/>toto ambitu tutandae erant: in quibus cum magna necessario distineretur manus,
				<lb/>summum in periculum res veniebat, et quo magis sperabant hostes, eo acrius nitebantur.
				<lb/>Sed centra haec omnia incommoda peropportunum remedium fuit, quod, intellecto periculo,
				<lb/>tota pene civitas se in castra diffudit. Ita, multitudine virorum suppeditante, spem conatus
			<lb/>hostibus ademere.</p>
			<p><lb/>Spinula igitur Lucensium dux, multos dies frustra conatus, retro tandem movit castra ad
				<lb/>oppidum Pisciam. Obsessi vero, cum antea necessariorum angustia laborabant, tum, addito
				<lb/>novarum copiarum adventu, malori inopia premebantur. Afferebat desperationem recessus
				<lb/>suorum; erumpendi nulla penitus videbatur facultas; expectare autem ac diuturniorem experiri
				<lb/>moram defectus commeatuum pro'hibebat. Quibus ad extremum difficultatibus vieti, deditionem
				<lb/>facere constituunt. Pacti, ut incolumibus abire sibi liceret, deducto vetere novoque
				<lb/>praesidio, vacuum Florentinis oppidum reliquere. Per hunc modum Catinum receptum est
				<lb/>longo quidem certamine, sed admodum glorioso. Agmina pene triumphantia in urbem coronatique
				<lb/>fronde milites domum ad coniuges et liberos suos eximia omnium gratulatione redierunt.
				<lb/>Consultatum post haec de Catino evertendo, pervicitque tandem eorum sententia qui
			<lb/>retinendum censebant, propter eximiam eius opportunitatem ad bellum.</p>
			<p><lb/>Haud multo post reductas in urbem copias, Bugianum (quod antea castellum in potestate
				<lb/>Florentini populi fuerat) ad Lucenses defecit. Cum eius rei causa maiores copiae subito advenissent,
				<lb/>egressi repente oppidani cura adventitio milite, vicum ei castello subiectum invadere
				<pb n="144"/>
				<lb/>perrexerunt. Erat in eo aliquantulum copiarum ; quae ubi fraudem oppidanorum ac novum
				<lb/>clam praesidium receptum vident, raptis confestim armis, non solum egregie lutati sunt locum,
				<lb/>verum etiam fractos hostes magno sui detrimento persecuti sunt. Multa iam suadere
				<lb/>videbanlur Lucani ipsam obsideri atque capi posse: primum, quod ipsi per se Lucenses imbecilli
				<lb/>sane atque impares erant, praesertim civitate divisa, magnaque exulum manu in hoc
				<lb/>ipso bello Florentinos sectante. Externi vero nulli videbantur opem laturi ; nam Pisani quidem,
			<lb/>nova pace obligati, nihil contra molituri credebantur.</p>
			<p><lb/>Ludovicus autem, romani nominis invasor, unica partium spes, fractus ac debilitatus gallico
				<lb/>bello, tandem in Germaniam trans Alpesque abierat: falsusque pontifex ab eo Pisis relictus
				<lb/>post Pisanorum rebellionem, ad verum pontificem ductus, veritatem agnoverat, nihilque
				<lb/>supererat in praesentia quod videretur formidandum. Quas ob res Florentini, magna spe
				<lb/>versi ad bellum, non iam levia consectari, sed Lucam ipsam caput atque arcem belli obsidere
				<lb/>constituunt. Ad hoc ubi satis omnia parata structaque sunt visa, egressi in arma contra
				<lb/>hostes duxere; ac primum Cernilo Viminariaque ac caeteris imminentibus Lucae arcibus
				<lb/>occupatis, inde mox descendentes, urbi ipsi admoverunt castra, primo ab una urbis parte,
				<lb/>mox, crescentibus copiis et amicorum auxiliis confluentibus, alia subinde appetendo loca, undequaque
				<lb/>illam cinxere. Cum durior in dies redderetur obsessorum conditio, nec futuri spes
				<lb/>praesentia sublevaret mala, Spinula, rebus diffidens, modo pactiones tentare cum Florentinis
				<lb/>modo alienum refugium circumspicere, scrutari denique omnia indagarique incepit. Magnam
				<lb/>in bello vim habet fortuna, ut nihil tam exploratum videri possit, de quo non ante supremum
				<lb/>sit eventum rei dubitandum. Obsessis enim tunc penitus fractis et quo se verterent nescientibus,
				<lb/>cum neque spes neque consilium superesset, fortuna ipsa, quod nemo prius suspicari
				<lb/>poterat, subministravit auxilium. Johannes erat Bohemiae rex, Henrici eius qui dudum imperator
				<lb/>in Etruria decesserat filius. Hunc aliis de causis Italiae finibus propinquantem Brixiani
				<lb/>seditione domestica advocarunt. Qua de causa Brixiam cum equitatu ingressus, haud
				<lb/>multo post Bergomates quoque vicinos eadem ferme ratione suscepit, ac per amicos paternos
				<lb/>vires extendit. Ad hunc igitur Spinula et Lucenses legatione missa, Lucam dedidere. Ille
				<lb/>opem ferre obsessis periculoque liberare pollicitus est. Id etsi armis agendum existimabat,
				<lb/>tamen viam primo humaniorem ingressus, legatos Florentiam misit, qui sui iuris esse Lucam
				<lb/>docerent ac benigne postularent obsidionem dissolvi. Quod negatum cum esset, ad vim
				<lb/>conversus et arma, copias parat, expeditionem in Etruriam indicit. Florentinos praeterquam
				<lb/>quod inopinata res turbabat animos, illa insuper afficiebat cura, quod, orta nuper in castris
				<lb/>seditione, conducti milites, nulla ducis reverentia, caedes et incendia foede patraverant. Ob
				<lb/>quae suspecti simul contumacesque nec ipsi se duci, nec dux illis se satis credebat. Et iam
				<lb/>transfugia quaedam ex castris facta erant conductorum. Quamobrem, periculosum rati expectare
				<lb/>hostem, ubi appropinquare praefectus regis cum equitatu nunciatus est, obsidione
				<lb/>omissa, copias reduxere, quinto fere mense postquam obsideri fuerat coeptum. Per hunc
				<lb/>modum, primus Florentini conatus populi ad Lucam, plenus dudum bona spe, in irritum recidit,
				<lb/>ac malora subsecuta certamina dispendiis et periculis mali poenas consilii a populo
				<lb/>exegerunt. Aliquot dies postquam Lucam venerat regis praefectus, florentinum populabundus
				<lb/>ingreditur agrum, habens equites ad mille ducentos, peditum autem ad duo millia. Temeraria
				<lb/>procul dubio res, attamen sortita successum. Cum enim faciliter intercludi possent,
			<lb/>triduo agros populati, magnas inde praedas abegere.</p>
			<p><lb/>Per idem fere tempus Iohannes rex Parmam et Regium et Mutinam Galliae urbes, se
				<lb/>nitro dedentes, accepit. Ita propinquior potentiorque factus, in dies magis formidabatur.
				<lb/>Proximo dehinc anno, plurimum aucta suspicio est ob colloquium congressumque regis
				<lb/>et legati romanae sedis qui Bononiae praeerant; in quo perquam amice sese receperant
				<lb/>contra omnium expectationem, ut non modo non succenseret legatus regi pro occupatis Galliae
				<pb n="145"/>
				<lb/>civitatibus, verum etiam sibi gratias videretur habere. Et secuta mox convivia arctaeque
				<lb/>amicitiae signa moverunt hominum mentes et in suspicionem verterunt; quibus est de rebus
			<lb/>quo clariores sint, paulo altius repetendum.</p>
			<p><lb/>Bellum gallicum originem traxit a genuensi bello. Pulsi enim dudum Genua cives diversarum
				<lb/>partium, se ad Mediolanenses contulerant, eorumque freti opibus, redire in urbem
				<lb/>conabantur. Altera vero factio, Roberto rege advocato, sese et urbem illi dediderat; cuius
				<lb/>freta viribus, centra adversarios repugnabat. Admiscuit se tunc bis certaminibus pontifex
				<lb/>romanus, legatumque suum misit in Galliam. Crescente igitur romanae sedis potentia, ita
				<lb/>complures annos gerebatur bellum, ut apparerent mera partium studia in ilio versari. Robertus
				<lb/>enim rex Florentinique ac tota illiusmodi factio legato in Galliam, legatusque ipse,
				<lb/>cum opus erat, in Etruriam submittebat auxilia. Mediolanenses autem Veronensesque et
			<lb/>Mantuani caeterique imperii fautores contra nitebantur.</p>
			<p><lb/>Post discessum igitur Ludovici ex Gallia, legatus Bononiae consistens Mutinam et Regium
				<lb/>et Parmam, quae dudum urbes ab eo defecerant, gravissimo urgebat bello ; quo metu hae
				<lb/>civitates sese Iohanni regi dediderunt. Secuta ergo colloquia et amicitiae signa regem Inter
				<lb/>legatumque, cum ante bis de causis crederentur hostes, querelas simul suspicionesque peperere.
				<lb/>Robertus enim rex, quod paternam inimicitiam adversus Iohannem exercebat, legati
				<lb/>factum indignabatur; Florentini vero, ob ereptam e faucibus pene Lucam et antiquam Henrici
				<lb/>patris obsidionem, infensissimi erant; eodemque modo per Galliam mediolanenses, veronenses
				<lb/>mantuanique principes, legati veteres hostes, Iohannem, etsi a stirpe suarum partium
				<lb/>fautorem, tamen, ob hanc ipsam legati coniunctionem, suspectum habuere. Ita, pene contra
				<lb/>naturam rerum, coniunctio quaedam animorum inita est Inter principes Galliae Robertumque
				<lb/>regem et Florentinos contra Iohannem et legatum; quae haud multo post hos ipsos omnes
			<lb/>in unum et apertura foedus coniunxit.</p>
			<p><lb/>Per idem tempus, Pistorienses arbitrium potestatemque civitatis Florentino populo tradidere,
				<lb/>commoti ob discordias civium, quod il qui dudum pulsi a Castrucio per florentinam
				<lb/>pacem redierant in urbem, plus posse adversarios permoleste ferebant, videbanturque ob eam
				<lb/>indignationem res novas molituri. Quare, praevenientes familiae dudum in Florentina pace
				<lb/>honoratae dedendi protinus urbem auctrices fnere ; neque posthac ut foederati, neque rursus
				<lb/>ut subditi, sed ut subiecti Pistorienses sunt habiti, etsi ad speciem ius deligendi magistratus
				<lb/>caeteraque istiusmodi liberi populi simulacra eis in deditione reservata sunt.
				<lb/>Eodem anno, Bargam oppidum lucensis agri, quod in potestate Florentini populi erat,
				<lb/>obsederunt hostes. Eam obsidionem quo dissolverent. Florentini, cum exercitu ingressi lucensem
				<lb/>agrum, ad Cerulium castra fecere, sperantes metu Lucae obsidionem deserturos. Cum
				<lb/>nihilo magis ob id moverentur, omnibus copiis Bargam petiere. Hostes mun.itissimis castris
				<lb/>se circa oppidum continebant, atque ita reciderant aditus, ut importari nil posset; pugnam
				<lb/>vero detrectabant. Quare, frustrati a spe opis ferendae, nostri domum irriti rediere, Bargaque
			<lb/>paulo post inopia frumenti Lucensibus redditur.</p>
			<p><lb/>Altero dehinc anno, crescente legati suspicione, quo niam Iohannes, relicto in Italia equitatu
				<lb/>cum Carolo eius filio, ipse trans Alpes ad maiores comparandas vires abierat, magno
				<lb/>consensu foedus initum est. Fuerunt in eo fcedere Veronensium Mantuanorumque tyranni;
				<lb/>praeterea Accius Vicecomes, qui nuper castruciano bello Florentina pulsaverat moenia; tantumque
				<lb/>indignatio potuit et utilitatis spes, ut acerrimi quondam hostes in unum amicitia societateque
				<lb/>iungerentur. Conditiones vero adscriptae hae: totis ut viribus, cum opus esset,
				<lb/>sibi invicem opitularentur; interim vero, belli gerendi causa, equitum tria millia in armis
				<lb/>haberent: horum Florentini sexcentos conferrent, totidem Robertus rex; Mastinus autem Veronensium
				<pb n="146"/>
				<lb/>tyrannus oct ingentos, Accius Mediolanensium sexcentos; Ferrariensium principes
			<lb/>(nam hi quoque in foedus venerant) ducentos, totidem Mantuanus.</p>
			<p><lb/>Legatus per haec ipsa tempora Ferrarienses bello persequebatur, castraque habebat apud
				<lb/>Argentam oppidum: qui ubi initam societatem a Florentino populo cum hostibus intellexit,
				<lb/>ira et indignatione commotus, oratores Florent iam questum misit. Hi, consumpta pleraque
				<lb/>oratione veteribus inimicitiis refr icandis damnandoque foedere, ab ilio ut se diiungeret civitas
				<lb/>postularunt. Ad haec responsum est: florentinum quidem populum romanae sedis fautorem
				<lb/>in primis fuisse, atque eo magis indignari, si quis adversariorum suorum ab sede illa
				<lb/>foveatur; nec vero admirat ioni cuiquam esse debere, si adversus loh annera Henrici filium,
				<lb/>quem et paterna vetus inimicitia et nova Lucae iniuria infestum reddat, sese putaverint muniendos.
				<lb/>Sub hoc responso oratores dimissi. Et constabat plus intelligi a civitate quam
				<lb/>verbis exprimeretur ; nam conciliatus quidem pontifici Iohannes rex per Francorum regem,
				<lb/>quem arctissimo consanguinitatis attingebat gradu, credebatur hoc totum Italiae coeptum non
			<lb/>invito pontifice adoriri.</p>
			<p><lb/>Per hoc tempus Carolus Iohannis filius Lucam accessit; fuitque metus, ne malori aliqua
				<lb/>re invitatus Apenninum transisset. Caeterum, paucos dies Lucae commoratus, audito patris
				<lb/>reditu, in Galliam properans, Parmae ill i occurrit. Venerat cum Iohanne haud magnus equitatus,
				<lb/>verum optimus qu isque et belli cupidissimus, ex Germania et Gallia, plurimumque viri
				<lb/>nobiles et principes quidam cum ilio advenerant; sed ex civitatibus quae ante discessum in
				<lb/>fide erant regis, per medium hoc tempus Brixiam et Bergamum Mastinus averterat; Accius
				<lb/>vero Ticinum abstulerat; Ticini tamen arx tunc etiam a suis tenebatur. Quare, profectus
				<lb/>Ticinum rex, ferre obsessit auxilium tentavit ; sed ita fossis castellisque curcummuniverat Accius,
				<lb/>ut nihil ad extremum rex proficere posset. Itaque, populato infestius mediolanensi agro,
			<lb/>Parmani copias reduxit.</p>
			<p><lb/>Legatura apud Argentara oppidum habuisse castra diximus; nec longe ab his Ferrariensium
				<lb/>constiterant copiae. Praelio itaque coraraisso, profligati sunt Ferrarienses, unusque e
				<lb/>principibus eorum, Nicolaus, eo in praelio captus. Propius deinde adraotis castris. Ferraria
				<lb/>obsidebatur. Ad hanc obsidionem praeter victrices copias raagna Bononiensium multitudo
				<lb/>et cuncti Flaminiae proceres, legati iussu, coierant in castra. Ferraria ita secus Padua amnem
				<lb/>sita est, ut moenia pene fluvio abluantur. Statim infra urbera scissus gurges insulam facit,
				<lb/>in qua vetustum fuit oppidura. Id oppidum cum a Ravennatibus impeteretur bello desertum
				<lb/>creditur, et trans amnem multitudo traducta urbem condidisse. Hostes igitur primo in ea insula
				<lb/>contra urbem; post haec, transmisso amne, moenibus admoverunt castra, valloque et fossa
				<lb/>muniti, terribiles assidebant. Fracti iam ante praelio Ferrarienses, urgente ad portas hoste,
				<lb/>gravissimo in discrimine versabantur. Ob hoc igitur sociorum periculum. Florentini auxilia
				<lb/>mittere constituerant. Sed inerat difficultas maxima, quod neque per Flaminiam neque per
				<lb/>bononiensem agrum, omnia tenente legato, neque rursus per Mutinensem aut Parmensem,
				<lb/>regis impedientibus copiis, transmitti auxilia poterant. Ne tamen deessent sociorum saluti,
				<lb/>longo anfractu per Genuensium et Mediolanensium fines copias raittere statuerunt. Tantum
				<lb/>longitudo itineris breviores modo copias fecit, delectique solum missi equites quadringenti ;
				<lb/>cumque his praefecti duo ex nobilitate, praestantissimi per ea tempora iuvenum, Franciscus
				<lb/>Pallae filius Strozza et Ugo Vieri filius Scala. Hi Genuam primo, inde pedestri itinere Mediolanum
				<lb/>pervenere, urbemque ingressi sunt sub vexillo Florentini populi, non conquerente
				<lb/>modo Accio Vicecomite, verum etiam omni liberalitate obviam prodeunte. Ex Mediolano
				<lb/>Veronara petentes, recepti sunt pari magnificentia a Veronensium tyranno. In hoc tandem
			<lb/>loco, quia reliquus cogebatur exercitus, aliquandiu constitere.</p>
			<p><lb/>Per haec ipsa tempora, Iohannes Bononiam ad legatura profectus, cum de communi bello
				<pb n="147"/>
				<lb/>consultarent, statu it quamprimum cum omni equitatu ad urigiendam obsidionem se in castra
				<lb/>conferre. Ea de causa rex, parte copiarum praemissa, ipse Parmam reversus est ad caetera
				<lb/>comparanda da. Haec res impulit auxilia sociorum quae Veronae coacta erant, ut praevenire
				<lb/>maturarent. Verona igitur protecti equites, Ferrariam ingressi sunt, nec ulla posthac fuit
				<lb/>mora, quin castra adorirentur. Armata ergo multitudine urbana omnibusque parat is, cum
				<lb/>duabus simul portis eruptionem fecissont, castra hostium adoriuntur. Naves etiam, quarum
				<lb/>ad triginta habebant, per flumen ad castra oppugnanda dimittunt. Florentini, multis id munus
				<lb/>detrectantibus, eam sib i partem in distributione locorum susceperant, ut pone castra aggrederentur.
				<lb/>Et coniunxerant se bis veronensium equitum ad centum quinquaginta, et in
				<lb/>his plerique Florentini exules, qui, antiquo partium aestu iactati, apud veronenses tyrannos,
				<lb/>tamquam in portu aliquo tranquillitatis, constiterant. Hi omnes, circumdatis hostium castris,
				<lb/>e diversa ab urbe regione valium repente invadunt, ac minus ab ea parte intento hoste, quamquam
				<lb/>difficillimo aditu, intro munimenta penetranmt. Atque fortuna ita fuit, ut non longe
				<lb/>ab eo loco vexilla regis equitatumque ab eo praemissum in castra offenderent. Laetati igitur
				<lb/>eam potissimum pugnam sibi oblatam, in qua, praeter communem causam, privata insuper
				<lb/>ultio exposcenda esset, cohortati suos, in vexilla regis feruntur. Regii equites praeliorum
				<lb/>gnari pugnam fortiter exceperunt. Certamen atrox fuit, atque aliquandiu ita pugnatum, ut
				<lb/>neutram in partem inclinaret Victoria. Sed praec ipua eo die pugnandi laus penes duces ipsos
				<lb/>Florentinorum fuit, cum ambo pari ardore in prima versarentur acie; viri militares et magna
				<lb/>domi fama, extendere factis gloriam properabant, magisque exemplo quam verbis adhortabantur
				<lb/>suos. His bonis artibus impigre freti, tandem bostes exsuperant ac referre pedem
				<lb/>competunt, simulque refracta pluribus locis mu nimenta castrorum pervaduntur. Additur
				<lb/>praeterea terror hosti, quod, cum magna effusaque esset fuga ad ulteriorem fluminis ripam,
				<lb/>pons nimio pondere delapsus est. Quo facto omnis bostium equitatus et maxima peditum
				<lb/>pars intercipitur. Per hunc modum Victoria Ferrariensibus sociisque parta cum magna adversariorum
			<lb/>strage.</p>
			<p><lb/>Ob hanc victoriam cuncta paulo post Flaminia defecit a legato, et Bononiae ita trepidatum,
				<lb/>ut, nisi Iohannes rex cum equitatu advenisset, populus arma fuisset capturus. Illius
			<lb/>praesentia res novas compescuit.</p>
			<p><lb/>Eodem anno rex Lucam subito accessit huiusmodi causa pertractus. Cum ob adversum
				<lb/>praelium afflictae simul legati regisque opes viderentur, Castrucii filii, quos obsidum loco rex
				<lb/>secum habebat, clam arrepta fuga, ex clientelis patemis magno numero coacto, Lucam subito
				<lb/>ingressi sunt, urbemque in suam potestatem redegerunt, praeter arcem, in qua praesidium
				<lb/>erat regis. Ea res effecit ipse ut rex cum duobus fere mill ibus equitum Lucam propere accederet.
				<lb/>Ibi, pulsis adolescentibus urbeque recepta, magnam vim pecuniae Lucensibus impetravit
			<lb/>et, quasi pertaesus Italiae, trans Alpes abire constituit.</p>
			<p><lb/>Laetam Victoria civitatem diluvium aquarum pene submersit. Circiter enim calendas
				<lb/>novembris quatuor diebus totidemque noctibus continuato imbre, incredibili aquarum multitudine
				<lb/>amnes per casentinatem aretinumque agrum egressi alveis, instar aequoris omnia texere.
				<lb/>Inde passim descendentibus, cum Seva quoque fluvius, inundato mugellano agro, piena decurreret
				<lb/>valle, Arnus autem nullis neque ripis neque terminis coerceretur, omnia supra urbem
				<lb/>loca complentur. Ea vis aquarum in muros periata urbis partem illorum ad orientem versam
				<lb/>prostravit; inde per urbem quasi captam expugnatamque discurrens, trepidis ac fugientibus
				<lb/>civibus, cunctam occupavit, ut ad templum Martis supra dim idium porphyrearum columnarum,
				<lb/>humilioribus vero locis supra duodecim pedes altitudo ascenderet. Nec prius increscere
				<lb/>destitit aquarum moles quam, ad occidentem quoque non capiente iam urbe aquam, moenia
				<lb/>subvertit. Tunc demum egesta vis et decrescere pelagus coepit. Tres urbis pontes deiecti,
			<lb/>et proxima secus fluvium aedificia multaeque per urbem domus concidere.</p>
			<pb n="148"/>
			<p><lb/>Cessante aquarum metu, cum homines velut attoniti remansissent, novus iterato metus
				<lb/>incidit a nobilitate. Robustissimae trans Arnum familiae nobilium erant; pontes autem disiecti
				<lb/>eas separaverant, ut iam duae urbes ex una factae viderentur. Et rixae quaedam coortae
				<lb/>suspicionem augebant. Ob hunc metum, pontes duo ratibus facti, quo transarninae plebi, si
			<lb/>opus foret, succurreretur. Tunc demum timere desitum est.</p>
			<p><lb/>Eodem anno Florentinorum sociorumque oratores communi de re apud Hericem in Liguribus
				<lb/>convenere. Movebat autem quia, legato gravi plaga perculso Iohanneque rege trans
				<lb/>Alpes, relieta Italia, digresso, prosperis secundisque rebus, de praeda iam Inter socios oriebatur
				<lb/>contentio, discordiam paritura, ni obviam iretur. Itaque, prospicere iam inde et antevenire
				<lb/>placuit. Re igitur discussa, ita tandem convenit, uti Cremona Mediolanensi, Parma
				<lb/>Veronensi, Regium Mantuano, Mutina Ferra riensi, Luca Florentino destinaretur; haec bona
				<lb/>fide procuranda adiuvandaque, quoad urbes istae in potestatem ven irent; bellumque posthac
				<lb/>acrius coeptum. Prima hostium mina ab eo qui caput fuerat malorum omnium, legato incepit.
				<lb/>Hic erat vir gallus intolerabili superbia atque fastidio. Et auxerat naturae vitium
				<lb/>prosperitas fortunae, nihil ut iam minus ferendum quam eius protervia videretur. Cum ergo
				<lb/>Ferrarienses, capta post praelium Argenta, bononiensem in agrum copias traduxissent, lateque
				<lb/>omnia vastarent, cives, per eam occasionem sumptis armis, verterunt impetum in legati satellites;
				<lb/>quibus varie per urbem oppressis, ipse trepidus in arcem munitissimam, quam sibi construxerat,
				<lb/>refugit. Bononienses arcem obsessam die noctuque oppugnabant. Quae cum Florentiae
				<lb/>audita essent, etsi populus non invito animo hanc legati ruinam percipiebat, tamen
				<lb/>vicit humanitatis respectus, ut pro reverentia sedis romanae de legati salute cogitarent. Ita,
				<lb/>missi confestim Bononiam oratores quatuor, et cum his equites trecenti, ex mugellanoque
				<lb/>agro magnus peditum numerus. Hi, rogando atque monendo, sequestres tandem fuere, ut legatus,
				<lb/>reddita civibus arce, incolumis abiret. Id tanta difficultate impetratum, ut aliquot dies
				<lb/>adversus eorum preces resisterent Bononienses, et post rem impetratam, cum extra moenia
				<lb/>legatum deducerent, vix a populi impetu in eum ruentis defendere illius salutem potuerint.
				<lb/>Magna demum vi Florentiam perductus, mox Pisas, inde mari delatus, ad pontificem abiit.
				<lb/>Altero dehinc anno Florentini Lucam obsidere constituerant, atque ita convenerant, ut
				<lb/>ex sociorum copiis quae circa Parmam erant in castris, pars Apenninum transiret ad Lucae
				<lb/>obsidionem perurgendam. Haec itaque auxilia expectantibus Florentinis, insidiae in castris
				<lb/>ad Parmam deteguntur. Equites enim germani, pecunia corrupti, seditionem in exercitu
				<lb/>facere ac Mastinum caeterosque duces qui praeerant castris interficere constituerant. Hoc
				<lb/>a legato, quo iniurias ultum iret, procuratum credebatur. Igitur, ea re detecta, plerique
				<lb/>Germanorum Parmam transfugere; turbatioque ista effecit confestim, ut Parmae solveretur
				<lb/>obsidio, deficientibusque auxiliis. Luca quoque quo minus obsideretur impedimento fuit.
				<lb/>Per hoc tempus marmorea turris quae est ad Reparatae templum fundari coepta est,
				<lb/>architectata quidem a lotto, insigni per eam tempestatem pingendi magistro. Is et fundamentis
				<lb/>iaciendis praefuit, et formam, qualem nunc videmus, praestanti magnificentia operis
			<lb/>designavit.</p>
			<p><lb/>Eodem anno copiae sociorum, duce Mastino veronensi, in agrum parmensem reversae,
				<lb/>obsidionem ex integro inchoarunt, fuitque in his Florentinorum equitatus ex foedere constitutus.
				<lb/>Aliae insuper copiae circa Lucam deductae cuncta belli terroribus infestabant. Ob
				<lb/>haec Iohannes rex, qui in Galliam ulteriorem abierat, quo imminens Lucae periculum depelleret,
				<lb/>regi Francorum dono illam dedit. Ipse autem rex, accitis florentinis civibus, quorum
				<lb/>multitudo ingens in regno eius negotiabatur, donationem factam ostendit, suamque esse Lucam
				<lb/>protestatus est; proinde abstineret Florentinus ab inferendo bello. Ea res Florentiam a negotiatoribus
				<lb/>perscripta, nequaquam retardavit populi coeptum. Nec piane rex ipse rem persecutus
				<pb n="149"/>
				<lb/>est, certior factus a Roberto rege Lucam ad Iohannem nunquam iure pertinuisse, sed
			<lb/>sua dudum, cum esset a Fagiolano primum, mox a Castrucio occupata.</p>
			<p><lb/>Hoc anno Iohannes pontifex romanus e vita migra vit. In eius locum Benedictus successit.
				<lb/>Proxima dehinc aestate, fervente in Gallia bello Parmaque obsessa, novum rursus bellum
				<lb/>in Etruria concitatur. Aretinorum enim, post mortem Guidonis praesulis, Petrus cognomento
				<lb/>Sacon acceperat dominatum. Hic fuit vir bello quidem admodum praestans, ad urbanas vero
				<lb/>conversiones non satis aptus. Cum tamen opes a fratre partas suscepisset, non solum tenuit
				<lb/>eas armis, verum etiam extendit, praecipue tyrannis et his quidem suarum partium infestus,
				<lb/>quos castellis arcibusque exutos longe lateque disperserat. Florentini cum hoc pacem agebant,
				<lb/>intenti lucensis belli curis; Perusini vero pro occupato dudum Tiferno ita se habebant,
			<lb/>ut odia potius occulta quam apertum superesset bellum.</p>
			<p><lb/>Rebus in hunc se modum habentibus, arcana quaedam coniunctio fit Perusinos inter et
				<lb/>tyrannos a Sacone eversos, quorum longe princeps adversarius erat Nerius fagiolanus, eius
				<lb/>qui dudum Pisas Lucamque tenuerat filius. Is ergo, acceptis clam copiis, nullo tale aliquid
				<lb/>suspicante, Burgum (id est oppidum secus Tyberim quatuordecim millibus passuum ab Aretio)
				<lb/>per proditionem invadit. Cum arx nihilominus praesidio teneretur, Sacon, re audita, eo raptim
				<lb/>copias duxit, opique ferendae intentus omnia rimabatur. Inter haec Perusini, ut compositum
				<lb/>erat, omnibus repente copiis via cortonensi, quae est a Burgo diversissima, in agrum
				<lb/>aretinum supervenere. Quod postquam a Sacone intellectum est, omissa Burgi cura, Aretium
				<lb/>rediit. Ibi armata populi multitudine et sub signis structa, certissima dimicandi spe, ad hostes
				<lb/>contendit. Nec Perusini quidem detrectarunt certamen, sed utpote viri fortes, se ad pugnam
				<lb/>compararunt. Ubi autem signo dato concursum est, anceps atroxque praelium fuit. Tandem,
				<lb/>superantibus Aretinis et animis viribusque praevalentibus, Perusini multa suorum caede in
				<lb/>fugam vertuntur: quos turbatos prostratosque persecuti victores, magnam ediderunt stragem,
				<lb/>ac viginti ex hostibus signa eo praelio capta retulerunt. Inde agrum perusinum ingressi, non
				<lb/>longius ab urbe quam duobus passuum milUbus fecerunt castra, omniaque circum moenia igne
			<lb/>ferroque popularunt.</p>
			<p><lb/>Florentini autem, cognito Perusinorum casu, memores pristinarum amicitiarum, confestim
				<lb/>auxilia equitum ill is misere, quibus ex gravi confl ictatione sustentati sunt. Nec multo post
				<lb/>Genuensium auxilia quaedam Saconi missa (erat namque sibi uxor genuensis), dum prope
				<lb/>urbem pacate faciunt iter, iuventutis concursu invaduntur, armisque et impedimentis direptis,
				<lb/>iter retro vertere coguntur. Ita civitas, etsi nondum apertum susceperat bellum, partes tamen
				<lb/>Perusinorum animis praeferebat, quae res multum valuit ad cursum victoriae compescendum.
				<lb/>Per idem fere tempus Parma, iampridem oppugnata, cum amplius resistere nequiret, ad
			<lb/>extremum capitur; eam, ut convenerat in foedere, Mastinus suscepit.</p>
			<p><lb/>Mutina quoque ac Regium paulo post eodem tenore in victoris manum devenere. Una
				<lb/>restabat Luca, Florentinis belli praemium destinata, eademque semper quasi fato quodam
				<lb/>novi certaminis inexhausta ma teria: Lucae siquidem causa in gallicum bellum se coniecerant
				<lb/>Florentini; eiusdem Lucae causa aliud rursus bellum adversus Mastinum susceperunt; Lucae
				<lb/>etiam causa pisanum postea bellum exarsit; de quibus iam dicere aggrediemur.
				<lb/>Tres erant fratres Ruffi parmenses, nati summo loco, quibus Iohannes rex Parmam et
				<lb/>Lucam abiens reliquerat gnibernandam. Horum duo, coacti bello, cum Parmam tandem dedissent,
				<lb/>multa ultro citroque pacti sunt, et illud in primis, ut is qui Lucae praeerat frater
				<lb/>certa pactione Mastino illam dimitteret. Id factum non repugnantibus Florentinis fuerat,
				<lb/>ductis vana spe, quod faciliorem hanc fore viam arbitrabantur, si rem in suam fidem Mastinus
				<lb/>suscepisset, praesertim cum fratres illi in eius potestate essent futuri. Ipse vero tyrannus
				<lb/>palam dictitabat Florentini sese id negotium facessere; eorum quidem auxilia omnibus
				<pb n="150"/>
				<lb/>victoriis obsidionibusque per Galliam affuisse, caeteros vero socios praemia belli consecutos:
				<lb/>florentinum populum unum restare, cui Luca ex fcedere debeatur; id non magis ad populi
				<lb/>Florentini studium quam ad fidem suam caeterorumque sociorum pertinere. Haec et huiusmodi
				<lb/>praedicanti fides adhibita erat, eo magis quo consona vero honestoque profari videbatur.
				<lb/>Itaque, illi permissum negotium est, eiusque ab opere civitas dependebat. Re igitur aliquanto
				<lb/>protracta, Lucani, dante illo qui tenebat fratre, Mastinus suscipit, ac suo praesidio communit.
				<lb/>Florentini, missis confestim ad eum legatis, secundum promissa Lucam postularunt. Tyrannus
				<lb/>autem, primo benignis affatibus, dum rem cum Ruffis fratribus componat, exigui temporis
				<lb/>moram ne gravate ferant postulat. Mox, eo transacto, cum legati instarent, difficultates alias
				<lb/>reperire; Ruffis fratribus debitam a rege pecuniam dicere, magnas insuper impensas ab iisdem
				<lb/>factas, quas resarciri oporteat. Pro bis omnibus summam promit auri trecenta sexaginta
				<lb/>millia. Qua in re licet improbitatem tyranni impudentissime versari cernebat florentinus populus,
				<lb/>tamen, desiderio potiundae Lucae adductus, eam summam tradere paciscitur. In quo
				<lb/>maxime admiretur quis huius populi mentem in utramque partem nimis proclivem; pro qua
				<lb/>enim nuper, offerentibus Germanis ac prope rogantibus, parvam dare pecuniam recusarat,
				<lb/>pro eadem paulo post intolerabilem auri summam recusanti ac prope deneganti tradere nitebatur.
				<lb/>Nam, neque hoc ipsum pactum conventumque servavit tyrannus; sed alia ex aliis
				<lb/>quaerens diffugia, turpi perlidia legatorum desideria frustrabatur. Venerat enim in eam spem,
				<lb/>ut existimaret, Luca retenta, Etruriae civitatibus dominari posse. Hos illi animos faciebant
				<lb/>latissimae per Galliam opes, quibus nemo eius saeculi tyrannus par fuit; frequentes praeterea
				<lb/>adulatores, quibus dominatorum atria sunt referta; multi etiam thusci generis exules, novarum
				<lb/>rerum avidi, coucitabant. His accedebat facultas, quod ex parmensi in lucensem agrum
				<lb/>brevis est transitus, et Apennini fere dorso coniuncti fines, qua facile copias posset transmittere.
				<lb/>Finitimos quin etiam Pisanos, ob studia partium, vetusque in Florentinos odium, putabat
				<lb/>causae non defuturos. Haec med itantem frustrantemque animadvertens florentinus populus,
				<lb/>legatis tandem mandavit, ut, questi protestatique iniuriam, discedant. Id cum fecissent
				<lb/>legati, tyrannus, quasi lucrum arbitratus, si omnia turbarentur, quas Lucae habebat copias
				<lb/>repente in agrum florentinum praedatum misit. Ita, rupto foedere, bellum lucense ex integro
				<lb/>nascitur. Florentini, etsi contentio magna propo nebatur ac iam defessos novum excipiebat
				<lb/>bellum, neque conciderunt animis, neque quicquam remiserunt pristinae dignitatis, sed acrius
				<lb/>veliementiusque se attolentes, non trepide nec turbulente, sed maturo singula providebant
				<lb/>Consilio. Pecuniis enim comparandis decemviros cum potestate publica, sex vero ad Consilia
				<lb/>belli gerendi praefecerunt. In primis quoque illud provisum, uti legati ad Accium Vicecomitem
				<lb/>caeterosque gallici belli socios mitterentur, qui et arguerent Mastini perfidiam et opem
			<lb/>illorum adversus eam fraudem implorarent.</p>
			<p><lb/>Societas quoque cum Perusinis ac Senensibus renovata est, verentibus (id quod erat verisimile),
				<lb/>ne Sacon, ob tradita Perusinis auxilia, se Mastino coniungeret. Copias vero apud
				<lb/>Catinum et Fucetium bipartito quasi in station es distribuerunt, ne hostium equitatus, qui satis
				<lb/>validus erat Lucae, in florentinum posset agrum licenter discurrere. Inter haec Perusini,
				<lb/>sociorum auxiliis freti, agrum aretinum magnis copiis intrarunt, cuncta igne ferroque vastantes.
				<lb/>Coniunxerant quoque se illis Aretinorum exules, multas magnasque clientelas in agro habentes.
				<lb/>Hinc defectiones quaedam oppidorum fieri et in deterius labi res coeperunt. Fregit tamen
				<lb/>plurimum Aretinorum animos Tiferni amissio. Huic urbi Rodulphus praeerat Tarlatus eques
				<lb/>aretinus, praesidiumque habebat non contemnendum. Verum eorum ipsorum qui in praesidio
				<lb/>erant corrupti pecunia quidam prodere hostibus urbem paciscuntur. Huius arcani auctor
				<lb/>deductorque fuit Nerius Fagiolanus, talium quidem rerum vel solertissimus artifex; quae ubi
				<lb/>satis composita sunt, accitis Perusinorum copiis, noctu ad Tiferni portas accessit. Ibi a proditoribus
				<lb/>qui pro moenibus excubabant receptus, urbe potitus est, Rodulpho, post nocturnum
				<pb n="151"/>
				<lb/>praelium quo frustra pellere hostem nixus erat, in arcem refugiente, quae et ipsa mox una
				<lb/>/cum ilio capitur. Per hunc modum Tifernum amissum est. Sacon autem in castella, quae
				<lb/>sunt circa Ambram fluvium (ea namque rebellaverait), cum exercitu profectus, quaedam iliorum
				<lb/>expugnata receptaque subvertit; reliqua vero eiusdem regionis, Bucinum, Galatrone,
				<lb/>Leolinum ac caetera bis finitima Aretinorum castella sese ob ancipitem belli metum Florentinis
			<lb/>dedidere. Haec eo sunt anno in Etruria atque Gallia gesta.</p>
			<p><lb/>Proximo dehinc anno Florentini statim veris initio bellum Aretinis aperte indixerunt.
				<lb/>Mox hinc Perusini, inde Florentini, magnis exercitibus agrum aretinum ingressi, simulque
				<lb/>circa urbem in unum coniuncti, crebra in portis ipsis commiserunt praelia ac late omnia
			<lb/>vastaverunt.</p>
			<p><lb/>Per hoc fere tempus rumor increbuit Mastinum ad octingentos equites per Flaminiam
				<lb/>Sarsinatemque agrum Aretium mittere; et erant qui ad Forum Popilii iam pervenisse asseverarent.
				<lb/>Eius rei causa, copiae a Florentinis in Flaminiam missae, coniunctis Bononiensium
				<lb/>auxiliis, ne qua Mastini equitatus transire posset observabant. Sed et Lucae qui erat hostium
				<lb/>equitatus, incursionibus nonnunquam factis in florentinum agrum, turbabat sane accolas ab
				<lb/>ilio, et illata damna pleraque et accepta. Cum itaque pluribus locis misceretur bellum, ac
				<lb/>pene tota Etruria fluctuaret, Mastinique potentia formidaretur, placuit in Galliam, si qua fieri
				<lb/>posset, bellum transferre. Id unum maxime omnium salutare ab initio perspectum consultatumque
				<lb/>in republica fuerat. Caeterum, legati ad principes Galliae missi, cum singulos
				<lb/>adiissent, neminem pellicere ad bellum centra Mastinum potuerant, non quod amarent eum
				<lb/>homines, sed quod eius potentiam formidarent. Demum, ad Venetos conversa civitas, quos
				<lb/>et finitimos tyranno et nonnihil laesos infensosque illius potentiae in telligebat, multis adhortationibus
				<lb/>tandem obtinuit in societatem ut veniret belli. Ob eam societatem Florentinorum
				<lb/>statim copiae quaedam ad ea loca transmissae, parique item numero a Venetis addito, in
			<lb/>tarvisino primum agro bellum adversus tyrannum commoverunt.</p>
			<p><lb/>Dum haec in Venetis geruntur, Ruffi fratres, de quibus Lucam Parmamque accepisse
				<lb/>Mastinum diximus, reiecti ab eo et centra fidem exagitati, in oppido Pontremuli obsidebantur.
				<lb/>Hi, ad Florentinorum Venetorumque opem conversi, in foedus recipiuntur. Ex bis Petrus
				<lb/>Ruffus, vir praestans in re militari, Florentiam veniens, ostendit, si sibi copiae darentur,
				<lb/>posse Lucae detrimenta inferri, obsidionemque suorum simul dissolvi. Acceptis igitur octingentis
				<lb/>Florentinorum equitibus magnoque peditatu addito, Lucam petivit; nec longe a moenibus
				<lb/>castrametatus, per singulos dies infestissima portis inferebat signa. Haec eo proposito
				<lb/>fiebant, quo hi qui in castris erant ad Pontremulum, Lucae auxilium ferre coacti, obsidionem
				<lb/>dissolverent ; quod tamen ipsum assequi non potuit, impeditus calliditate praefecti qui Lucae
				<lb/>praeerat. Is enim, cum Ruffi propositum animadvertisset, cum omnibus fere copiis egressus,
				<lb/>apud Cerulium consedit; qui locus florentinum versus agrum maxime spectat. Ex eo loco
				<lb/>se cum de industria ostentaret commeatumque impedirei, vi ipsa est assecutus, ut dux Florentini
				<lb/>exercitus, omissa Luca, retro ducerei copias. In reducendo autem, quoniam sub ipso
				<lb/>hoste transeundum erat, praelium committitur. Fossa erat iampridem bello castruciano facta,
				<lb/>a monte in paludem aditum secans. Ad eam praemissi equites, fossam oppugnarunt, ac demum,
				<lb/>vi transgressi, praesidia hostium, quae ibi tutelae gratia fuerant, in fugam verterunt. Inde
				<lb/>profli gatos insecuti, neque ratione ulla neque Consilio, sed temere atque incaute, ad castra
				<lb/>usque hostium delati sunt. Quorum periculum cum an imadverteret Ruffus, receptui cani
				<lb/>iussit, et post eos misit qui ex praecepto revocaret. Sed illi, Victoria elati et praelio calentes,
				<lb/>cum neque tubam neque monitorem exaudirent, circumventi repente ab hostibus, ita conciduntur,
				<lb/>ut pauci eorum effusa retro fuga evaderent, reliquis aut captis aut interfectis. Vexillifer
				<lb/>antesignanorum, qui princeps fuerat illius temeritatis, in portis pene castrorum hostium
				<lb/>occiditur, vexilloque hostes potiti sunt. Qua Victoria elati,, omnibus confestim copiis in reliquam
				<pb n="152"/>
				<lb/>Florentinorum aciem magno impetu magnoque clamore descenderunt. Ruffus interrito
				<lb/>animo suos cohortatus, nientes in se excipiebat hostes. Etsi primo quidam impetu, quoniam
				<lb/>e monte in subiectos delati quasi procellam dabant, parumper mota acies retulerat pedem,
				<lb/>mox tamen, acquato praelio, cum acriter pugnaretur, hostes superantur et in fugam vertuntur;
				<lb/>quos Ruffus insecutus, magnum eorum numerum occidit, complures etiam cepit, et in
				<lb/>his Mastini praefectum qui dux fuerat copiarum. Post praelium, una nocte iisdem locis
				<lb/>victores commorati, postea Fucetium, inde Florentiam rediere. Nec multo post victoriam
				<lb/>Ruffus, poscentibus rebus, in Venetos profectus, summam belli adversus Mastinum de sociorum
				<lb/>sententia recepit gessitque cum summa constantia et moderatione. Prima eius militia ad
				<lb/>Tarvisium fuit; quo in loco cum hostes varie per culisset, in patavinum inde agrum traductis
				<lb/>copiis per palustria impeditaque loca improvisus advenit. Patavium per id tempus Mastinus
				<lb/>tenebat, copiasque in his locis habebat ingentes, quas tamen in Ruffi adventu sic intra munitiones
				<lb/>continuit, ut pugnae for tunam experiri non pateretur; sperans a populationibus cohibendo
				<lb/>et commeatus impediendo, citra uUum periculum sese hostem aversurum. Ruffus
				<lb/>igitur, detrectantibus pugnam hostibus, magna difficultate per interrupta itinera cum exercitu
				<lb/>profectus, ad Bogolentam posuit castra. Eum locum acri Consilio ducis electum constat,
				<lb/>quod fossam secus habet navigabilem, per quam commeatus possit afferri, nec amplius septem
				<lb/>passuum millibus Patavio abest, loco idoneo ad bellum inferendum. Ibi stativis vallo et fossa
				<lb/>in antiquum morem communitis, nullam requiem permittebat hosti, saepe improviso impetu
				<lb/>portas adusque discurrens, saepe signa inferre audens, saepe ingressum attentans; quibus
				<lb/>rebus adeo mentem simul viresque tyranni fregit, ut qui paulo ante de occupanda Etruria
			<lb/>cogitarat, tunc solicitus esset de patrio solo retinendo.</p>
			<p><lb/>Dum haec in Venetis geruntur. Aretini in dies magis premebantur, cum ad perusinum
				<lb/>bellum, per se magnum, florentinum insaper bellum accessisset. Tiferno Burgoque amissis,
				<lb/>crebra etiam castrorum rebellione facta, cives Saconem adeunt, rogantque uti eum civitatis
				<lb/>misereat: se quidem et durasse hactenus et durare paratos, modo spes aliqua et ratio belligerandi
				<lb/>ostendatur; sin desperata sint omnia, prospiciat aliquando urbi de se non improbe
				<lb/>meritae, et pacem si non bona attamen aliqua conditione civitatis praestet. Ea cum egissent
				<lb/>cives, in suspitionem Saconi venerunt. Itaque, stipatus armatorum catervis, non cives iam
				<lb/>minus quam hostes formidabat, et quasi desperatis rebus, animum coeperat ad conditiones
				<lb/>traducere. Cum Perusini et Florentini per se quisque affectarent, ac in eo piane infida societas
				<lb/>esset, Saconem plurimae ad Florentinos causae magis inclinabant. Primum, quod belli
				<lb/>principia odiorumque acerbitates sibi cum Perusinis erant; deinde, quod plerique eius inimici
				<lb/>se illis coniunxerant ; quibus instigantibus, vix arbitrabatur fore, ut uUa sibi conventa servarentur.
				<lb/>Haec vero in Florentinis leviora omnia. Et accedebat illa quoque ratio in primis
				<lb/>valida, quod ipse Florentina matre ortus e familia nobili, permultos propinquitate Florentiae
				<lb/>contingebat; quod plurimum videbatur ad securitatem eius attinere. His de causis, ad Florentinos
				<lb/>magis inclinatus est. Ipsi vero, quia clandestinos tractatus ea de re habitos cum
				<lb/>Sacone a Perusinis cognoverant, recipere conditiones festinarunt. Summa vero conventorum
				<lb/>huiusmodi fuit. Florentinus populus ius arbitriumque Aretii in decennium haberet; Sacon
				<lb/>agnative omnes Saconis Florentini cives in posterum forent; castella et praedia quae privatim
				<lb/>habuissent, uti prius possederant, ita possiderent. Praeter haec autem, Saconi tradita quadraginta
				<lb/>auri miUia; insuper decem et septem millia Aretinis mutuata, quae conducto militi
				<lb/>solverentur. Ita tyrannus improbus pecuniam militibus, quos ipse in cervices conduxerat civium,
				<lb/>etiam post finitam tyrannidem, a civibus ipsis exsolvendam providit. Quae vero ipse,
			<lb/>quasi pretium venditae patriae, accipiebat, pro se retinuit.</p>
			<p><lb/>Post foedus, XII ex primariis civibus Florentia missi urbem suscepere cum summa populi
				<lb/>gratulatione. In Aretinis enim, quemadmodum in aliis Etruriae civitatibus, factiones erant
				<pb n="153"/>
				<lb/>duae: earumque adversatrix imperii fautrixque ecclesiae (quos guelfos dicimus) fuit maior
				<lb/>procul dubio ac potentior, multaque per saecula suo nomine rempublicam gubernavit. Declarant
				<lb/>societates cum florentino populo antiquissimae sane, confestim post Federici imperatoris
				<lb/>mortem initae, quae usque ad arbiensem pugnam duravere. In ipsa vero arbiensi pugna
				<lb/>(in qua guelforum nomen in Etruria pene deletum est) constat publicis annalibus Aretinos
				<lb/>cum Florentinis praelio interfuisse, ac plures fere caesos Aretinorum acervos quam ullius
			<lb/>sociae civitatis.</p>
			<p><lb/>Caroli, post haec, nomen ab Aretinis statim receptum fuit, et in partibus ita perseveratum,
				<lb/>ut neque terror Corradini, neque hostium Victoria et caedes amicorum, de moenibus
				<lb/>prope conspecta, a fide partium dimoveret. Orta deinde post multos annos seditione inter
				<lb/>nobilitatem et plebem, opera maxime Guillielmini praesulis, factio haec guelforum Aretio
				<lb/>pulsa se Florentinis coniunxit, communiqua robore iis qui in urbe remanserant intulerunt
				<lb/>bellum. Quo tempore, commisso apud Campaldinum praelio, Guillielminus est interfectus.
				<lb/>Post huius praesulis mortem, Tarlatum genus praepotens opibus gubemationem civitatis
				<lb/>suscepit. Eo rempublicam tenente, factio illa expulsa variis temporibus in urbem restituta
				<lb/>est, nusquam tamen integra, sed alias alii, principibus solum ac maioris potentiae hominibus
				<lb/>in exilio relictis. Suscepta igitur a popolo florentino urbe, et exules redierunt omnes, et
				<lb/>factio illa dudum pessumdata se confestim erexit, ac iam, dempto tyrann i metu, liberis vocibus
				<lb/>gratulabantur. Ut vero in constituenda republica priores populi ac vexillifer iustitiae
				<lb/>creati sunt (quorum officiorum ne nomina quidem tyrannus esse in civitate passus fuerat),
				<lb/>tanta repente laetitia est coorta, vix ut lacrymae prae gaudio tenerentur. Ita, laetis tunc
			<lb/>animis Aretini primum in Florentini populi ius potestatemque venere.</p>
			<p><lb/>At Perusini, hoc Florentinorum factum gravissime ferentes, cum se delusos piane circumventosque
				<lb/>putarent, legato confestim Florentiam misere, qui et quererentur iniurias, et
				<lb/>bello parta secundum foedus reposcerent. Hi, magistratum cum adiissent, potestate dicendi
				<lb/>facta, orationem huiuscemodi habuere. "<q>Adventus nostri causam, o Florentini, silentibus
					<lb/>etiam nobis, palam esse omnibus arbitramur. Quis enim, qui modo pacta conventaque inter
					<lb/>populos norit, non et a vobis contra foedus magnifice ventum, et nos ferre non debere eam
					<lb/>contumeliam intelligat? Nempe durum est contemni a socio, sceleratum destitui, prope
					<lb/>sacrilegum oppugnari : quid ergo, spoliari simul et contumelia affici ? Ita, nuper foedus
					<lb/>ictum est a civitatibus, ut neque pax fieret ulla cum hoste, nisi de sociorum voluntate, et
					<lb/>cuncta bello parta forent communia. Haec iurata religiose ac tabulis literisque firmata
					<lb/>utrum tandem patiuntur vos sic Aretium suscepisse, vel testantur id a vobis fieri non potuisse,
					<lb/>salva religione et fide ? Nobis profecto haec eo gravior iniuria videtur, quo minus
					<lb/>facti est ulla defensio; nam ex libidine contra foedus venire, id est so cios pro nihilo ducere.
					<lb/>Quod enim, quesumus, diffugium, aut quam defensionem quisquam vestrum assumat ? Desiisse
					<lb/>non esse in armis? at nunc etiam sumus. Sero accessisse ad bellum? at prius quam
					<lb/>vos inferre coepimus. Nullius momenti fuisse m ilites nostros? at nihil terribilius erat hosti.
					<lb/>Profecisse parum ? at plura et munitissima cepimus loca. Quae igitur contemnendi causa
					<lb/>fuerit, cum nulla fuerit conquerendi? Atqui, si verum audire non piget, non tam de tyranno
					<lb/>quam de nobis. Florentini, Aretium accepistis. Sacon, credo, vobis sponte dedit: benivolentia
					<lb/>se ipsum, ut fit, utque tyrannorum est mos, potestate exuit, vobis concessit. Nihil
					<lb/>profecto dici potest minus. Nos, nos, inquam, ad hoc invitum repugnantemque compulimus
					<lb/>tyrannum: nos hanc vim necessitatemque attulimus; a nobis circa urbem oppida illa adempta
					<lb/>sunt; a no bis crebro incursu noctu dieque vexatus, spem resistend i omnino amisit. Quis
					<lb/>igitur auctor est facti ? qui compulsus est, an qui compulit ? Iste, credo, nisi forte qui de
					<lb/>navi iactat, causam sibi, non tempestati putemus consignandam. Quod si auctores sumus,
					<lb/>ut apparet, quanta iniuria est non his rebus quarum ipsi causa sumus spoliare pergere ?
					<pb n="154"/>
					<lb/>Venatores medius fidius! etiam ii quibus nulla inter se est societas, si feram e silvis a se
					<lb/>primo excitatam persequantur, eaque forte ab aliis capiatur, reddi lex et mos gentium iubet:
					<lb/>nihil enim indignius visum est quam alieno labore parta retinere. Quid ergo vos et socii
					<lb/>et iurati, nonne indignissimum est, si ne in communionem quidem praedae a nobis excitatae
					<lb/>et persecutae nos admittatis ? At non vult hostis in tuas manus devenire. Ad hoc scilicet
					<lb/>in societatem coivimus, ut voluntatem hostis spectaremus ? Porro, ne illud ipsum quod nunc
					<lb/>facit vult; sed vi ipsa compellitur: necessitas enim omnia frangit. Quid autem minus convenit,
					<lb/>quam voluntatem hostium attendere, sociorum negligere ? Viri sapientes nulla in re
					<lb/>humana neque maiorem neque sanctiorem fidem quam in societatibus exegerunt; nam, si in
					<lb/>socio fides violatur, quid iam in vita stabile supersit? Itaque, aliarum fere litium indicia
					<lb/>quodammodo privata sunt, nec aliud fere quam pecuniae damnum in illis versatur; pro
					<lb/>socio autem iudicium in caput transit. Nusquam enim integrum hominem haberi leges voluerunt
					<lb/>eum, qui non integra fide erga socios fuerit adinventus. A testimonio, a cura, a
					<lb/>foro, a publicis honoribus, ab humana denique societate repellendum illum amovendumque
					<lb/>censuerunt. Quod magis est a vobis. Florentini, etiam nunc considerandum ; non enim
				<lb/>quid concupiscat animus, sed quid fas et iura sinant, spectare debetis"</q>.
				<lb/>Legati qui dem Perusinorum ita dixerunt; Florentinus vero magistratus, quoniam oratio
				<lb/>quam decebat arrogantior visa fuerat, ne momento quidem temporis differre responsum statuit,
				<lb/>ne intercapedo ipsa ulla ex parte minueret dignitatem. Quare, ad legatos conversus, "<q>Audacem,
					<lb/>"</q>inquit, "<q>verborum copiam semper vobis, Perusini, adesse, et antea quidem sciebamus,
					<lb/>et nunc oratio vestra manifeste ostendit. Necesse autem fuerit, in respondendo, nostram
					<lb/>parumper consuetudinem intermittere, vestram assumere ; nam atroc iter obiecta placide
					<lb/>repelli non debent. Sed, antequam de iure foederis disputemus, quod violatum a vobis
					<lb/>est, Perusini, non autem a nobis, refutanda videtur illa iactantia, qua vobis totum belli
					<lb/>opus, quasi nos nulli aut nusquam fuerimus, tribuistis. Cuius id fuit immoderationis et
					<lb/>de nobis et ad nos ista dicere ? cuius praeterea vanitatis ? An, quid vobis sperare unquam
					<lb/>licuit de Aretinis, si nos sedentes certamen vestrum, quasi de theatro quodam, spectassemus
					<lb/>otiosi? Nempe, quid vestrae, quidve illorum possent vires, praelium inter vos initum
					<lb/>patefecerat. Superatis, fractis atque fugatis vobis, cum Aretini victores circum moenia
					<lb/>obstreperent vestra, opem tulimus indigentibus, qua servati estis. Audet is ergo vos solos
					<lb/>confecisse bellum dicere, quibus nisi opitulati essemus, bello ipsi vos eratis confecti ? De
					<lb/>nobis, inquit, Aretium cepistis. O arrogantiam singularem! o verborum audaciam non ferendam!
					<lb/>Nos ne de vobis cepimus? ipsi nulla pars belli eramus? Et quid mentes Aretinorum
					<lb/>fregit ? quid desperationem resistendi attulit, nisi bellum a nobis illatum, cum vestrum ipsi
					<lb/>per se longe contemnerent bellum ? lactate in verbis quantum libet ; nam id quidem perfacile
					<lb/>est: levitas tamen verborum non mu tat factorum gravitatem. Venio nunc ad societatis
					<lb/>fidem, quam a nobis violatam dicitis, cum id sit vestrum. Audete negare, si potestis, secretos
					<lb/>cum Sacone de accipienda urbe tractatus habuisse; nuncios et literas ea de re clam
					<lb/>ad eum misisse ; voluisse accipere, si fieri potuisset. Quae cuius fidei sunt, Perusini ? cuius
					<lb/>integritatis ? Fides in so cietatibus nulla magis re quam voluntate et animo violatur; nam
					<lb/>factum quidem perinde haberi solet, uti propositum fuerit agentis. Mens et voluntas pro
					<lb/>scelere est, conatus fraudandi turpitudinem contrahit ; qui cum fuerit in vobis, quid nunc
					<lb/>obiicere audetis ? Levius est a nobis factum, Perusini, quam a vobis attentatum, propterea
					<lb/>quod vos eo tempore attentastis, cum integra erat societas, nos eo tempore fecimus, cum
					<lb/>vestrum iam scelus et fraudandi conatus omne societatis vinculum iuraque dissolveret; nam
					<lb/>perfido fides servanda non est. Quid enim facere nos oportuit, cum per fraudem vos conari
					<lb/>adversus societatis fidem sentiremus? nonne contra dolum et conatum vestrum nos communire ?
					<lb/>nonne fraudem anteveniendo excludere ? Hoc nos fecimus, a vobis edocti, qui per nos
					<lb/>ipsos optima fide quieturi fueramus. Non potestis de eo facto a sociis iuste conqueri, quod
					<lb/>vobis in socios licere statuistis. Si igitur viri sapientes nulla in re humana neque maiorem
					<pb n="155"/>
					<lb/>neque sanctiorem fidem quam in societal ibus exegerunt; si nusquam integrum hominem haberi
					<lb/>eum leges voluerunt, qui non integra fide erga socios fuerit adinventus; si ab humana denique
					<lb/>societate repellendum amovendumque censuerunt, videte, quanta vos maneant, Perusini, qui
					<lb/>tam gravi legum sapientumque censurae obnoxii reperiamini. Nam factum quidem nostrum
					<lb/>legitimam habet defensionem, cum vos iam societatis iura frau de vestra suslulissetis: vester
					<lb/>autem conatus, quo minus infamiam contraxerit, defendi non potest. Quanta igitur dementia
					<lb/>est vestrum et crimen verbis augere! Circumspicere vos oportuit, Perusini, et
					<lb/>loqueremini et ad quos magis attendere; nam impudentia ista verborum non turpitudinem
					<lb/>occulit, sed acerbat. Quis enim ferat alteri obiectantem quod ille ipse qui obiectat commisit?
					<lb/>Perversa in oratione vestra impudentia fuit. Bellum vos confecisse solos dixistis,
					<lb/>cum id sit nostrum; fraudem a nobis commissam, cum id sit vestrum. At communionem
					<lb/>saltem postulamus! Non habet eam vim legatio vestra, ut ista postulet, sed ut nos iurgio
					<lb/>lacessat, ut contemnat, ut nullam in partem belli fuisse utiles redarguat. Ad haec, ut apparet,
					<lb/>totum legationis vestrae propositum convertistis. Nam qui ex iure postulant, neque
					<lb/>maledictis, neque contumelia potius quam honestis verbis, praesertim ad civitatem loquentes,
					<lb/>uti consuerunt"</q>.</p>
			<p><lb/>Cum dicendi finem magistratus fecisset, et qui assidebant cives pro se quisque castigando
				<lb/>mitigarent, lenioribus tandem verbis tractari res coepta est, et utrinque iam rationes auditae.
				<lb/>Denique, inter has civitatum discordias quoniam diiudicari posse videbatur, adhibita est mediocritas
				<lb/>quaedam, ut Perusini Licinianum, Sabinum, Florianum, Anglare, oppida Aretinorum
				<lb/>tenerent, ac magistratum quinquennio Aretium mitterent, ad quem ex iudiciis provocatio esset.
			<lb/>Et res quidem Aretii discordiaeque et bella in hunc modum cecidere.</p>
			<p><lb/>Lucense iam negotium restabat magis porro difficile, nec in Etruria solum, verum per
				<lb/>Galliam quoque transpadanamque regionem varie implicatum. Principio igitur insequentis
				<lb/>anni, Mastinus, quoniam et captum Aretium, et auctas in Etruria Florentinorum cognoverat
				<lb/>opes, Accium quemdam e suis ducibus cum novo equitatu Lucam dimisit. Is equitatus ad
				<lb/>veterem additus, cum satis magnum numerum confecisset, movit hominum studia mentesque
				<lb/>erexit. Itaque Florentini, paratis confestim copiis, sociorum quoque auxiliaribus arcessitis,
				<lb/>magno exercitu lucensem agrum ingressi, omnia ferro igneque popularunt. Hostis, impar
				<lb/>tantae multitudini, signa conferre abnuit; oppida tantum et moenia tutabatur. Eam ob rem,
			<lb/>pugna nulla commissa est, populationes modo latae actae.</p>
			<p><lb/>In Gallia vero, cum in summa res esset spe, cuncta repente turbavit Germanorum seditio.
				<lb/>Mastinus enim, virtutem Ruffi metuens, grandi mercede a germanis equitibus qui sub
				<lb/>Ruffo militabant redemerat, ut, interfecto duce, ad se transirent. Sed dum maturantur insidiae,
				<lb/>res interea patefacta est. Itaque, huius facinoris conscii ad mille germani equites,
				<lb/>facto repente globo, ac igne pluribus locis, ne quis persequi posset, per tabernacula iniecto,
				<lb/>ad hostem transfugere. Erant in castris, ante haec transfugia, Florentinorum Venetorumque
				<lb/>supra quinque millia equitum. Reliqua ergo multitudo, refectis castris, eodem in loco perstitit;
				<lb/>nec dux suo casu perterritus est, quo minus solita viveret utereturque fiducia. Iam
				<lb/>caeteri Galliae principes, ruinam Mastini sperantes, in societatem coierant, et quantum unquam
				<lb/>antea copiae mantuano in agro cogebantur Mediolanensium, Ferrariensium, Mantuanorum.
				<lb/>Ad hos Ruffus Marsilium fratrem cum duobus millibus quadringentis equitibus misit,
				<lb/>ipse cum reliquis apud Bogolentam remansit in castris. Copiae sociorum, ubi coactae sunt,
				<lb/>ex mantuano in veronensem transierunt agrum. Harum summa penes Lucinum Vicecomitem,
				<lb/>omnium sociorum concessu, habebatur. Igitur Lucinus, Veronae admotis copiis, sedem ipsam
				<lb/>ac domum tyranni propinquo milite quatiebat. Eodemque tempore Carolus Iohannis regis
				<lb/>filius, alia ex parte adveniens, Feltrum et Bellonam Mastini urbes invasit. Tertia Patavium
				<lb/>castra premebant. Quibus circumventus malis, tyrannus periculosum quidem verumtamen
				<pb n="156"/>
				<lb/>strenuum sumit consilium. Verona egreditur cum omnibus copiis. In his equitum fuerunt
				<lb/>ad tria millia, peditum multitudo ingens, caeterum urbana et inexercitata. Cum his ad hostem
				<lb/>ferociter profectus, aciem in conspectu struxit, potestatemque dimicandi fecit. Lucinus,
				<lb/>etsi longe praestabat equitatu, tamen neque in aciem copias producere, neque fortunam pugna
				<lb/>experiri voluit. Quae res hostium animos ferociamque adauxit; suorum vero ita fregit
			<lb/>mentes, aliis alia suspicantibus, ut consilium sumerent discedendi.</p>
			<p><lb/>Hoc incendio domi restincto, Mastinus, quasi secundam tempestatem nactus, in patavinum
				<lb/>agrum copias traduxit, ac tribus passuum millibus infra Bogolentam ipso in flumine
				<lb/>castra fecit, eo Consilio, ut commeatum impediret, simulque ut caeteras copias quae cum
				<lb/>Marsilio aberant redire in castra prohiberet. Res erat in angusto; nam et desperatum erat
				<lb/>fortunam praelii tentare illa paucitate copiarum, et desperatum manere intercluso commeatu.
				<lb/>Sed ingenium multa reparat invictum. Cum enim animadversum esset Mastini copias ex hoc
				<lb/>eodem flumine, nec aliunde aquandi facultatem habere, suis ipsum artibus Ruffus aggreditur.
				<lb/>Herba est in his locis amaro nimium succo.. Hanc milites, iussu ducis, quaesitam comportatamque
				<lb/>in ripa fluvii conterebant et in aquam proiiciebant. Ea secundo cursu ad castra
				<lb/>hostium delata, tetro horrenduque sapore aquam inficiebat, ita ut nec hominibus nec equis
				<lb/>utilis esset. Qua difficultate ad extremum victus hostis, irrito coepto abscedere coactus est.
				<lb/>Ruffus, post haec, coniuncto fratre, Patavio copias admovit. Patavii erat Albertus Mastini
				<lb/>frater, natu quidem maior, sed nequaquam pari auctoritate. Hunc Patavini oderant
				<lb/>cuncti; sed metus, ut fit, populum cohibebat. Stante igitur ad portas Ruffo omniaque tentante,
				<lb/>tandem cives corripiunt arma, domumque tyranni invadunt; Ruffum autem cum exercitu
				<lb/>intra moenia admittunt. Auctor autem huius defectionis rerumque novarum fuit Ubertinus
				<lb/>Carra, longe nobilitate et potentia princeps. Hic urbem tyranno primum dederat, coactus
				<lb/>civili dissensione. Post multa atque gravia ab eo perpessus, hanc liberandi viam cogitarat.
				<lb/>Praesidium omne tyranni a Patavinis oppressum est: ipse vero captus et Venetias missus.
				<lb/>Verum hanc laetitiam felicitatemque victoriae haud multo post turbavit ipsius Rufini obitus.
				<lb/>Etenim, compositis Patavii rebus, Silicem oppidum expugnare adortus, cum in ipsa porta
				<lb/>committeretur praelium, ac vi perrumpere milites conarentur, oppidani vero contra pugnarent,
				<lb/>Ruffus ex equo prosiliens, pedes ad primos suorum convolavit. Ibi, suos adhortanti,
				<lb/>manum etiam conserenti, cum undique tela volitarent, basta supra femur transfigitur: qua
				<lb/>divulsa, cum hostem infestius irritatiusque urgeret, in fossam prosiliit, ac per eam in oppidum
				<lb/>transire perrexit. Hic madefactum vulnus exacerbatum est. Itaque, paulo post relatus Patavium,
			<lb/>e vita migravit.</p>
			<p><lb/>Marsilius quoque, alter frates, morbo quem primo contraxerat et dolore germani, paucis
				<lb/>post haec diebus moritur. Horum mors Florentinorum Venetorumque turbavit animos, magnique
				<lb/>sunt illis ab utraque civitate honores impensi; nam eorum virtute maxima pars belli
				<lb/>existimabatur confecta. Brixia ferme per hos ipsos dies a Mastino defecit: ea Mediolanensis
			<lb/>potitus est.</p>
			<p><lb/>Proximo dehinc anno Venetorum Florentinorumque copiae in agrum veronensem traductae,
				<lb/>non longe ab urbe castra fecerunt. Aliquot dies commorati, cum et castella quaedam
				<lb/>munita cepissent ac hostium vires pluribus locis attrivissent, tandem malori conatu Vicentiam
			<lb/>obsederunt.</p>
			<p><lb/>Mastinus, cum in deterius rem labi cerneret, capto fratre, amissis quatuor magnis urbibus
				<lb/>multisque cum his oppidis, Vicentia finitima in periculo constituta, sibi iam ipsi diffidens,
				<lb/>oratores de pace ad Venetos misit. Veneti autem et ipsi per se prodives erant ad pacem,
				<lb/>et accedebat publice Mastini deprecatio, privatum autem multorum amicitiae. Itaque, pax
				<lb/>tandem illi a Venetis data est, ea conditione, ut Tarvisium tarvisinumque agrum Venetis dimitteret.
				<pb n="157"/>
				<lb/>Florentinis vero id modo cautum, ut, si in pace venire ipsi vellent, Pisciam et
				<lb/>Bugianum de hoste acciperent, caeteraque lucensis agri castella quae possidebant retinerent :
				<lb/>exulibus vero Lucei. slum, qui cum Florentinis Venetisque in eo bello fuisseni, in urbem Lucani
				<lb/>redeundi ius foret. His arcane compositis, per legatos Florentiam missos et se pacem
				<lb/>velle dixerunt et conditiones protulerunt ; proinde, si pax Florentino placeret, ei affore quae
			<lb/>pacti essent; sin magis bellum, hoc etiam eorum arbitrio permitti.</p>
			<p><lb/>Hoc Venetorum factum pergrave visum est Florentino populo; sed ad curam deligendi
				<lb/>necessitas ipsa vocabat. In eo consultationes variae frequentesque habitae. Remanere tyranno
				<lb/>Lucam, quam nuper Florentino per frau dem ademisset, cuiusque gratia ipsi bellum suscepissent,
				<lb/>turpissimum videbatur, ipsaque vicinitas nihil firmi habitura. Contra vero, si bellum
				<lb/>continuarent soli, arduum sane ac difficile, praesertim tot sumptibus defessi, existimabant
				<lb/>fore. Et invitabant Piscia Bugianumque, duo lucensis agri oppida: quae si rec iperentur,
				<lb/>infirmior tyrannus ad bellum videbatur futurus. Haec tandem vicit praevaluitque sententia;
				<lb/>missisque ad Venetos legatis mandatum est pacem ut maxime improbarent ac dissuadere conarentur;
				<lb/>quod si perstarent in sententia Veneti, conditiones quoad fieri posset augerent, pacem
				<lb/>tandem oblatam reciperent. Legati fuerunt Franciscus Pactius, Alexius Rinutius, Iacobus
				<lb/>Albertus. Ab his legatis nihil profectum est, obstinatis ad pacem Venetorum animis.
				<lb/>Itaque pax est tandem iisdem quibus convenerat prius conditionibus praecepta.
				<lb/>Post haec, liberae civium mentes non a bello tantum, sed etiam a suspicione belli, conquierunt,
				<lb/>nisi quod Mastinus per finem quasi eius anni Lucam venit. Eius quidem adventus
				<lb/>etiam in pace formidabilis erat. Verum ille paucis diebus Lucae commoratus, nulla penitus
			<lb/>innovata re, in Galliam rediit.</p>
			<p><lb/>Proximo dehinc anno, qui sub recentem fuit pacem, nihil memoria dignum a civitate
				<lb/>gestum comperio. Anguria tamen permulta et foeda futuras inde portendebant clades. Tacta
				<lb/>est enim de coelo turris aedium publicarum; tacti sunt etiam muri urbis; porta quoque bononiensi
			<lb/>via fulmine icta, et tres illic homines exanimati.</p>
			<p><lb/>Messes eo anno tenuissimae famem haud dubie minabantur. Ea solicitudo perpulit ad
				<lb/>capita hominum dignoscenda, ut quanto importati opus foret cerneretur. Censu igitur habito,
			<lb/>reperta sunt civium capita intra urbem degentium nonaginta millia.</p>
			<p><lb/>Sequitur annus trecentesimus quadragesimus sopra mille. Hic annus insignis fuit multarum
				<lb/>rerum novitatibus. Principio cometes in coelo visa hominum mentes superioris anni
				<lb/>auguriis pavidas magis conterruit. Nec vanum id praesagium fuit. Secuta enim mox pestis
				<lb/>non per urbem modo, verum etiam per agrum, foeda strage magnam vim hominum absumptis,
				<lb/>nec adolescentes tantum, sed etiam provectos aetate, et aliquot in republica insignes.
			<lb/>Sedecim millia urbanae multitudinis extincta per eam pestem tradunt.</p>
			<p><lb/>Vergente iam in hiemem anno, cum ea pestis deseruisset, novae res inter cives coortae
				<lb/>maiorem in modum quassarunt civitatem. Caput vero seditionum hinc fluxit. Magni quidam
				<lb/>e plebe homines, nec hi quidem multo admodum numero, caeterum plus aequo sibi arrogantes,
				<lb/>rempublicam pro arbitrio gubernabant; impositoque ad biennium peregrino magistratu,
				<lb/>homine crudeli et cuncta pro libidine eorum ministrante, omnibus nimirum erant terrori.
				<lb/>Affecti ab hoc iniuriis multi; sed insignes ea tempestate familiae duae, Bardi Frescobaldique.
				<lb/>Qua ind ignatione conciti, principes earum familiarum coniurarunt, ut, raptis subito
				<lb/>armis, magistratum eiusque fautores adorirentur. Cum patrandi dies adesset, res ad priores
				<lb/>delata est. Itaque populus confestim, quasi nobilitas adversus eum insurgeret, ad arma vocatur.
				<lb/>Contra vero, ea pars nobilitatis cui periculum parabatur, raptis et ipsa armis, trans
				<lb/>Arnum loca tenebat, pontesque stationibus positis tutabatur, sperans, si auxilia supervenirent
				<lb/>externa, facile inde in teliquam urbem evadere posse. Ea formido movit populum, ut eorum
				<pb n="158"/>
				<lb/>spera comitataque praeverteret. Itaque, insurgente trans Arnum plebe, cis Arnum quoque
				<lb/>magna manu per infimum pontem irrumpente, impetus fit in con iuratos. Ex hoc, illi paulatim
				<lb/>cedere ac pedem referre coeperunt, circaque aedes proprias magis conglobari quoad,
				<lb/>amissa tandem spe, nocte proxima urbe excesserunt. Post haec populus arma deposuit ac
				<lb/>iudicio acta res. Postulati enim de vi publ ica, cum nemo compareret, absentes damnati sunt,
				<lb/>aedesque illorum magna urbis deformitate subversae. Denique, eo usque processum est severitatis,
				<lb/>ut vel diligens opera dedita sit, ne qua sociorum amicorumve civitas profugos reciperet.
				<lb/>Quod malo consilio factum haud multo post non contemnendum reipublicae attulit
				<lb/>detrimentum. Exclusi siquidem ac repulsi a civitatibus amicorum centra voluntatem propositumque
				<lb/>animi, multa Deum hominesque testati, tandem coacti sunt sese ad Pisanos conferre;
				<lb/>quae res secutis mox certaminibus multum obfuit civitati. Cives enim sic odendi sunt, ut
			<lb/>tamen cives illos esse meminerimus.</p>
			<p><lb/>Turbatam domi rempublicam externum mox excepit bellum. Parmam enim per hoc
				<lb/>tempus Accius quidam parmensis e suprema et ipse nobilitate a Mastini dominatu avertit,
				<lb/>auxilio fretus maxime principum mantuanorum. Itaque et belhim confestim inter Veronensem
				<lb/>Mantuanumque renovatum est: et quia accessus ad urbem Lucam per agrum parmensem
				<lb/>Mastino fuerat, praecisa iam ea facultate, apparebat Lucam teneri ab eo non posse. Ea res
				<lb/>Florentinos Pisanosque simul erexit studio Lucae potiundi. Duae erant conficiendi viae:
				<lb/>una belli; altera pactionis. Bellum quo minus Florentini susciperent, obstabat novae pacis
				<lb/>auctoritas; et simul erat metus, ne ille, indignatione ex bello concepta, ad Pisanos inclinaret.
				<lb/>Itaque, ut minus gloriosa, sic magis certa visa est pactionis via. Quare viginti viri
				<lb/>ad hoc ipsum cum potestate publica creati hanc viam secuti sunt. Sagax vero tyranni mens
				<lb/>cum civitatum desideria odorasset, Luca venali hastae subiecta, licitationem augebat. Primum
				<lb/>igitur certamen de pretio fuit; de quo ita contendebatur, ut apparerei qui pecunia superati
				<lb/>forent, eos ad arma esse ituros. Tandem, cum plus offerrent Florentini, tyrannus,
				<lb/>velut libra ad pondus, incl inavit. Summa licitationis fuit ccl millium. At Pisani, simul ac
				<lb/>rem ad Florentinos inclinare senserunt, in arma vertuntur: urebat enim propinquus Florentinorum
				<lb/>metus; et faciebat animos, quod Lucinus Vicecomes (is enim Accio nuper defuncto
				<lb/>in principatu successerat), caeterique per Galliam Mastini hostes, magna ultro pollicebantur
				<lb/>auxilia. Itaque Mediolanensium, Mantuanorum, Parmensium, Patavinorum auxiliaribus acceptis,
				<lb/>ipsi, domestico equitatu peditatuque affatim addito, Lucam circumsedere. Id postquam
				<lb/>a Florentinis intellectum est (nec erat iam dubium, quin ea res ad arma spectaret),
				<lb/>suas et ipsi copias expediunt, sociorum amicorumque auxilia rogant. Profecti cum omnibus
				<lb/>copiis, ad Fucetium constitere. Inde, missis ad Pisanos nunciis qui iuberent Luca absistere,
				<lb/>cum illi nihilominus perstarent ac prope inexpugnabiliter castra communissent, consilium cepere
				<lb/>pisanum agrum pervadendo Itaque, Arnum transgressi, Pisas duxerunt, ac omnia circum
				<lb/>urbem longe lateque popularunt: loca etiam quaedam munita ceperunt. Sed neque
				<lb/>terror urbis neque vastatio agri neque castellorum expugnatio Plsanorum obstinatam mentem
				<lb/>infringere valuit, quin perstantes in obsidione durarent. Itaque, cum nihil per eam viam
				<lb/>se profecturos Florentini viderent, et im bres prope continui per hos ipsos dies quasi dedita
				<lb/>opera turbarent, retro ad Fucetium duxerunt. Mastinus inter haec per legatos postulabat,
				<lb/>uti ne iam ultra differret Florentinus Lucam accipere, pecuniam solvere. Ea res agitata ex
				<lb/>integro est, variantibus sententiis civium. Neque enim dubium erat quin honeste resilire a
				<lb/>pactione liceret, urbe obsessa et castellis a Pisanis quibusdam captis. Itaque, illud ipsum
				<lb/>iam libere in consultationem veniebat suscipienda ne foret Luca et sic obsessa, an totum huiusmodi
				<lb/>coeptum relinquendum. Vicit tandem ea pars quae ad dignitatem potior videbatur,
				<lb/>quasi turpe esset coeptum omittere. Illud modo provisum, assentiente tyranno, ut ob praesentes
				<lb/>difficultates septuaginta millibus de priori summa detractis, Luca uti tunc erat, ita reciperetur.
				<pb n="159"/>
				<lb/>Horum gratia, obsides dati adolescentes primarii, Ferrariae mansuri, donec prom issa
			<lb/>complerentur. Solutionibiis vero taxata intervallis tempora.</p>
			<p><lb/>His conventis sollemniter firmatisque, quod reliquum erat ad suspiciendam urbem ire
				<lb/>placuit. Profecti cum omnibus copiis, in colle qui Lucae imminet castra fecerunt. Pisani,
				<lb/>ante Florentinorum adventum, trina circum Lucam muniverant castra; tunc autem, ob praesentiam
				<lb/>hostis, se contraentes, in una magis parte continebant. Ea res facultatem nostris
				<lb/>praebuit urbis recipiendae. Quare, delectis e toto exercitu equitibus trecentis, quingentis
				<lb/>vero peditibus, dedito inter se signo, unum sub tempus et a Luca et a Florentinorum castris
				<lb/>ad munitiones Pisanorum impetum fecerunt; hisque ab ea parte disiectis, Lucam intrarunt.
				<lb/>Cum his copiis legati tres ad recipiendam profecti: Iohannes Bernardini filius Medix, Naddus
				<lb/>Oricella et Ricciardus Riccius. Hi, pecunia (sic enim convenerat) Mastini militibus qui
			<lb/>in praesidio fuerant persoluta, urbem arcemque susceperunt.</p>
			<p><lb/>Recepta igitur Luca ingenti laetitia et gratulatione, de tutanda iam cogitabatur. Praesidium
				<lb/>erat validum, urbs munitissima rerum suppeditabat copia: itaque vel lenta expectatione
				<lb/>perfringere licebat Pisanorum conatus, qui et duobus amplius mensibus steterant in obsidione;
				<lb/>et quon iam recepta iam a Florentinis erat, fractis debilitatisque iacebant animis. Sed
				<lb/>vicit superbum praecepsque consilium, nil actum existimantibus, nisi hostis vi et manu pelleretur.
				<lb/>Quare, octavo post receptionem die, e colle quo prius constiterant descendentes,
				<lb/>ad fluvium Auser im fecerunt castra, procul ab hoste non amplius mille passibus; inde postridie
				<lb/>prima luce copias producunt, potestatemque pugrandi hostibus faciunt. Pisani, cum
				<lb/>sibi pugnandum viderent, partem valli ad Florentinos versam sustulerunt fossasque complanarunt;
				<lb/>mox, productis copiis, aciem struxere. Triplici subsidio Pisanorum acies stetit. Primum,
				<lb/>antesignani equites ad octingentos delecti; hos sagittari! utrinque cingebant; post hos,
				<lb/>signa stabant cum omni robore virorum. Tertium fuit expeditum agmen, cui reprimere obsessos,
				<lb/>si forte ex urbe in castra eruptionem facere conarentur, mandatum erat. Florentinorum
				<lb/>vero duo tantum fuerunt agmina : unum antesignanorum, in quo fortissimi e toto exercitu
				<lb/>delecti equites ad mille ducentos. Hos tria sagittariorum millia cinxerunt. Post hos
				<lb/>signa cum omni robore equitum peditumque affatim structa. Ut igitur occanuerunt classica,
				<lb/>terribili inter se congressi impetu, conflixerunt antesignanorum acies, dureque et atrociter
				<lb/>aliquandiu pugnarunt. Tandem, superantibus Florentinis, Pisanorum antesignani terga verterunt,
				<lb/>seque ad maiorem aciem ubi signa stabant receperunt. In eam quoque, velut procella
				<lb/>quaedam, secuti victores, primo statim impetu ita turbarunt, ut et signa prosternerent et ducem
				<lb/>exercitus cum aliquot proceribus caperent. In his fuit Arrigus Castrucii filius et supremi
				<lb/>quidam Pisanorum, exules quoque Florentinorum aliqui. Victoria haud dubie parta
				<lb/>erat, si alterum agmen prosecutum fuisset; sed stetit immobile, nec post suos incessit. Itaque,
				<lb/>quo magis retulerat pedem hostis, eo plus a suis disiuncta Florentinorum prima acies,
				<lb/>impar tantae molis fuit. Quare, conglobati ad extremum agmen Pisani, toto simul exercitu
				<lb/>adversus unam aciem dimicantes, illam profligarunt. Alterum vero Florentinorum agmen nec
				<lb/>se puguae admiscuit, nec quamquam amisit, sed, fuga protinus arrepta, Pisciam aufugit. Ex
				<lb/>prima vero acie plurimi caesi captique sunt. Fuerunt etiam qui munitiones trangressi Lucam
				<lb/>refugerunt. Captivi vero Pisanorum omnes servati, praeter Iohannem Vicecomitem pisani
				<lb/>exercitus ducem, qui ad signa captus ac inde ad maius Florentinorum agmen traductus,
			<lb/>in ipsa fuga Pisciam tractus est.</p>
			<p><lb/>Florentiae confestim delatus rumor multo quam fuerant atrociora vulgarat; caesum exercitum
				<lb/>omnem, deletas funditus copias, signa ab hostibus capta murmur fuit. Sed ubi salva
				<lb/>esse signa, ac supra duas exercitus partes incolumes esse auditum est, resumptis rursum animis,
				<lb/>ad studium reparandarum virium convertuntur. In primis, ut durioribus fere in rebus
				<pb n="160"/>
				<lb/>fieri consuevit, ad Robertum regem respicere, et aliquem ex regio genere cum auxilio postulare.
				<lb/>Cum ea peterentur, ultro rex ipse Lucam per legatos de Florentinis repetiit, sua
				<lb/>dudum cum esset, a Fagiolano per vim occupatam ostendens. Nec latuit florentinum populum
				<lb/>id eo Consilio a rege fieri, quo mittend i subsidii onus averteretur. Itaque, suis illum
				<lb/>vaframentis aggressi, dedere se illi Lucam responderunt. Eam tamen ob rem non ultra motus
				<lb/>est rex, quam ut legatos mitteret, qui ex auctoritate regia agerent cum Pisanis, ut Lucam
				<lb/>suam, utique veterem urbem, et nunc a Florentinis restitutam, oppugnare desisterent. Sed
				<lb/>vana regis postulatio vanioribus item verbis delusa est a Pisanis. Nullo enim alio responso
				<lb/>dato, quam se de ea re legatos ad regem missuros, obsidionem pertinacius quam ante sunt
			<lb/>persecuti.</p>
			<p><lb/>Per idem tempus suspicio ingens fuit apud Aretinos, ne Sacon, rebus adversis Florentini
				<lb/>populi elatus, tyrannidem rursus invaderet. Nam, affectare quidem illum nemo dubitabat,
				<lb/>quoniam ante regnare consuesset; rediisse vero adversarios in urbem et ante oculos versari
				<lb/>suos, nonnunquam etiam verbis insectari, anxie ferre putabatur. Crescente igitur suspicione,
				<lb/>cives praesidem adeunt, periculum ostendunt. Trahitur in sententiam praeses et arma capere
				<lb/>iubet. Illi, correptis armis, Saconem circumsistunt. Capiuntur multi praeterea diversae
				<lb/>factionis; multi ob eas suspiciones ablegantur. Capitur etiam Lucae Tarlatus Saconis frater.
				<lb/>Is enim, nuper cum aliqua manu equitum peditumque in expeditionem Florentini populi profectus,
				<lb/>commisso praelio, inter antesignanos egregie dimicaverat; qui, postquam a Pisanis
				<lb/>victores ipsi, ut diximus, vieti sunt, per medios hostium cuneos sibi via gladio facta, Lucam
				<lb/>aufugit, ibique cum caeteris obsessis remansit. Hic, quia expers omnis culpae credebatur,
				<lb/>et quia in praelio ipso et obsidione egregia virtute erat cognitus, honestiori genere captivitatis
				<lb/>sine carcere asservabatur. Itaque, non multo post, dum una cum Iohanne Medice praefecto
				<lb/>praesidii extra Lucae portam equitaret, concito repente equo, ad Pisanos transfugit.
				<lb/>Ob eas res, Sacon et agnati qui cum ilio capti erant, Florentiam ducti, carceri mancipantur;
				<lb/>bellumque his de causis in Aretinis suscitatum est, frequentibus illorum castellis rebellantibus.
				<lb/>Ad id bellum Ricciardus Cancellarius eques pistoriensis dux missus, armata Aretinorum
				<lb/>multitudine, Bibienam caeteraque Saconis castella infesto milite populatus est, domosque
			<lb/>eius familiae intra urbem insigni magnificentia aedificatas evertit.</p>
			<p><lb/>Dum haec in Aretinis geruntur, Florentini, in Lucam versi, de ulciscenda clade servandaque
				<lb/>urbe cogitabant. Cum ergo urgerent obsidionem Pisani, auxiliaque ab rege sperata
				<lb/>nequaquam esse ventura appareret, Florentini hoc regis factum gravissime indignabantur, et
			<lb/>circumspiciebant oculis, si quem asciscere possent in belli societatem.</p>
			<p><lb/>Forte per id tempus Ludovicus, qui romani imperatoris nomen insigniaque invaserat,
				<lb/>transmissis Alpibus, redierat Tridentum. Ad hunc. Mastino auctore adhortatoreque, Florentini
				<lb/>legatos miserunt. Is singulari in Pisanos erat odio ob superiorem defectionem, et coire
				<lb/>foedus cum Florentinis cupiebat. Erat quoque Roberti regis pontificisque romani manifestissimus
				<lb/>hostis; sed tamen civitas, indignatione accensa, nihil non factura putabatur. Huius
				<lb/>rei in dies succrescens fama multos conterruit, quasi, turbatis rebus, Florentini, per Ludovici
				<lb/>favorem, a Roberto et pontifice dissidentes, bello tandem adversus illos implicarentur.
				<lb/>Societates Florentinorum permultae ac maximae in Roberti regno et Galliarum partibus
				<lb/>integra ad eam diem fide negot iabantur. Apud has magna pecuniarum vis cum iampridem
				<lb/>variis ex causis fuisset, unum sub tempus, ob natum hinc metum, repetentibus cunctis, fidem
				<lb/>abrumpere coactae sunt cum incredi bili damno civitatis. Nec tamen coivit cum Ludovico
				<lb/>Florentinus. Etsi enim res peropportuna videbatur, vicit tamen ad extremum partium respectus,
				<lb/>ac per se potius conari statuit. Quamobrem, duo millia equitum mercede conducta:
				<lb/>ex Bononiensibus vero ac Ferrariensibus sexcentos, a Mastino quingentos coegere. Ad hoc
				<pb n="161"/>
				<lb/>domestico equitatu pediiatuque addito, manum exercitum compararunt. Copiis autem ducendis
				<lb/>belloque administrando praefectus est Malatesla ariminensis, vir per eam tempestatem in
			<lb/>primis clarus.</p>
			<p><lb/>Quarto nonas octobris accepta clades praelii fuerat. Legationibus mittendis apparatibusque
				<lb/>faciendis ciim hieras intervciisset, necessario in futurum ver expeditio est dilata. Id
				<lb/>ubi venit, Florentia moventes, per Nebulam fluvium ad hostom duxerunt; cumque in conspectum
				<lb/>venissent, castra in colle supereminenti fecerunt, procul ab hoste quinque millibus passuum.
				<lb/>Pisanis fortunam pugnae nequaquam experiri propositum erat, seque intra munitiones
				<lb/>continebant. Itaque, scrutandis sagaciter locis tentandisque hostium animis aliquot diebus
				<lb/>consumptis, tandem, in plana descendentes loca, aciem castris hostium admoverunt, conati,
				<lb/>si qua pellicere ad praelium possent. Cum vero a Pisanis nemo prodiret, satis ad speciem
				<lb/>actum existimantes, perrumpere in urbem aggrediuntur, commeatumque ad id paratum importare.
				<lb/>Munitiones et fossae ab hostibus de industria factae impediebant omnia, ut etiam
				<lb/>sine repugnantia transeundum si esset, difficiUima tamen et anxia foret transitio: hoste vero
				<lb/>custodiente armato, traducere impedimenta impossibile videbatur. Quare, ad dexteram flectentes,
				<lb/>per Auserim fluvium transire contenderunt. His quoque locis difficultates oriebantur.
				<lb/>Duo erant pontes in Auseri, quibus ad urbem iri posset: horum utrumque hostis tenebat, munimentisque
				<lb/>comprehenderat. Florentini ergo, inter utrumque pontem delecto loco, maxime
				<lb/>contra urbem castra fecere, eo Consilio, ut postridie structi paratique vado traiicerent. Id
				<lb/>eo facilius erat, quod amnis ibi scissus in brachia insulam facit, nec integer uno alveo, sed
				<lb/>imminutus distractusque procurrit. Hac igitur spe, quiescentes lucem expectarunt, sarcinasque
				<lb/>et commeatum expedierunt, quae in urbem traducerentur. Ea nocte imbres assidui cadentes
				<lb/>flumen sic auxerunt, ut transeundi vado nulla esset facultas. Quamobrem, quatriduo
				<lb/>iisdem in locis retenti, spatium dedere hostibus adversam sibi ripam muniendi. Itaque, redeunte
				<lb/>postea serena luce alveoque decrescente, munitionibus et concursu hostium impediti,
				<lb/>frustra transire conati sunt, desperatoque demum transitu, abscedere compelluntur. Post haec,
				<lb/>in agrum pisanum transgressae copiae foeda populatione cuncta vastarunt. Sed Pisani, nihilo
				<lb/>ob eam rem commoti, in obsidione perstiterunt, certa iam fiducia urbis potiundi.
				<lb/>Dum haec in Pisanis geruntur, Aretinorum exules, contracta in unum multitudine, paulo
				<lb/>ante lucem ad urbem venerunt. Ibi locum nacti custodibus vacuum, qua fluvium secans moenia
				<lb/>in agrum exit, urbem subito intrarunt. Fuerunt autem hominum ad tria millia. Cum urbem
				<lb/>pervadere coepissent, exciti eo tumultu cives, arma corripiunt, se seque cohortantes, impetum
				<lb/>faciunt. Praelium fuit atrox, multaeque utrinque caedes; sed tandem superati exules, per
				<lb/>ea ipsa quibus paulo prius intraverant loca praecipites aguntur. Capta sunt de exulibus vexilla
				<lb/>sex; praeterea intercepti complures, de quibus supplicium est postea sumptum. Ceciderunt
				<lb/>autem illo praelio Are tinorum insignes viri duo, quorum virtute ea nocte urbs plurimum
				<lb/>defensa fuerat: Lucius Guasco et Cincius Branca. Hi, cum adversum exules fortiter
				<lb/>dimicarent, interfecti sunt: praeterea optimus quisque et fortissimus civium vulneratus. Ob
				<lb/>eius noctis periculum, omnes gibellinae factionis homines qui reliqui erant in urbe expelluntur.
				<lb/>At hi qui Lucae fuerant Florentini, cum neque ad se deferri commeatum posse, neque
				<lb/>moveri Pisanos ob vastationem agri viderent, necessitate coacti, deditionem facere constituunt.
				<lb/>Quare pacti, ut incolume praesidium abducere liceret, urbem reliquerunt Pisanis,
				<lb/>nono fere mense postquam fuerat recepta. Nullo unquam bello magis dehonestatum est Florentini
				<lb/>populi nomen. Et traxit mox ignominia foris accepta aliud domi dedecus maius.
				<lb/>Quasi enim ira quaedam caelitus premeret, tjrrannus (quod nunquam ante fuerat) civitati impositus,
				<lb/>libertate sublata, in civium sanguinem desaevivit. Nam, amissa Luca, cives male
				<lb/>concordes, atque (ut rebus fit adversis) superiora errata alii aliis obiectantes, spreta belli cura,
				<pb n="162"/>
				<lb/>simultatibus odiisque secum ipsi pugnabant. Viginti viros, quibus auctoribus empta nuper
				<lb/>Luca bellumque erat susceptum, populus sic oderat, ut ne nomen quidem sine execratione
				<lb/>sustineret audire. Horum existimatio non publice modo, verum etiam privatim per vicos et
				<lb/>compita lacerabatur. Malatestae quoque ducis, qui bello praefuerat gerendo, quia parum
				<lb/>successerat, non satis nomen erat acceptum. Ita, fato quodam impellente, alter qui rebus
			<lb/>praeesset quaerebatur.</p>
			<p><lb/>Gualterius erat gallus, claro natus genere, quem nudo inanique titulo Athenanim Ducem
				<lb/>vocitabant. Hunc, nuper fervente bello cum Xcapoli applicuisset, cognito Florentinorum conatu,
				<lb/>amor cepit in expeditionem venien di. Fuerat enim per tempora castruciani belli Florentiae
				<lb/>commoratus cum Carolo Roberti regis filio, moresque civitaiis et homines norat.
				<lb/>Quare, invitatus a florentinis civibus, alacri se animo ad iter paravit, pervenitque ad exercitum
				<lb/>cum parva equitum manu ea ipsa die, qua Malatesta dux, e colle quo castra fecerat
				<lb/>descendens, structas copias hostium castris admovit. In exercita autem vigilando et impigre
				<lb/>res obeundo, commendationem sibi non exiguam comparavit. Ita, et nobilitatis favore et virtutis
				<lb/>opinione sublevatus in hac difficultate temporum et discordia civium, quasi idoneus rebus
				<lb/>sanandis, cum potestate legitima praeficitur urbi, ac belli cura sibi demandatur. Domo
				<lb/>igitur militiaeque potestatem nactus, volvere multa secum et cogitare coepit, quemadmodum
				<lb/>pro arbitrio dominari posset. Vir enim gallus et Galliarum moribus assuetus, ubi plebs pene
				<lb/>servorum habetur loco, nomina artium artificumque ridebat; multitudinis arbitrio regi civitatem
				<lb/>ridiculum existimabat. Faciebat vero animos discordia civium plenaeque odiorum mentes.
				<lb/>Primo nobilitatem duris legibus obnoxiam, iniquo animo constituta ferentem, suam fore totam
				<lb/>arbitrabatur, propterea quod quae pars civitatis premitur, ea semper novas res consuevit
				<lb/>optare. Tenues vero et opifices ac totam illam civitatis turbam nullum negotium putabat ad
				<lb/>se traducere ; nullam enim iis neque dignitatis neque libertatis curam intelligebat esse. Restabat
				<lb/>medius populus. In eo difficultas omn is versabatur. Igitur, in hunc audendum putans,
				<lb/>homines proximo Incensi negotio versatos atque ob id recenti infamia flagrantes arripi iubet.
				<lb/>Ex his Iohannem Medicem florentinum equitem securi perenti iubet. Naddo autem Oricellae
				<lb/>et Ricciardo Riccio, qui item Lucae cum potestate publica fuerant, eidem supplicio destinatis,
				<lb/>summis civium precibus vitam largitus est, grandiori tamen pecunia multatis. Obiectum
				<lb/>est alteri, quod pecunias a Pisanis accepisset; utrique, quod rempublicam in quaestura fraudasset.
				<lb/>Post haec, Guilielmum Altovitam capit, extremoque supplicio aff icit. Causa adscripta,
				<lb/>quod, dum Aretio praefuit, multa ob pecuniam nefaria commisisset. Hanc eis sive crudelitatem
				<lb/>sive saevitiam in civibus puniend is multitudo usque adeo laetis excipiebat animis, ut
				<lb/>palam gratularetur. Hunc virum fortem, hunc interritum praedicabat; caeteros magistratus
				<lb/>potentiorum satellites carnif icesque venisse; hunc unum repertum, qui in potentiores ipsos
				<lb/>miss animadvertere non formidaret. His vocibus ubique nomen eius celebrabat toUebatque multitudo:
				<lb/>ac, si quando per urbem incederet, laudibus acclamationibusque prosequebatur. Accedebat
				<lb/>nobilitatis favor, ut verbis occultior, sic ad agendum efficacior. Optimates etiam
				<lb/>quidam vel metu publico vel privata familiaritate sese illi addixeiant: et iam suadebant multi
				<lb/>totius civitatis frena capessere. Ipse quoque, in spem elatus, non dubitabat cupiditatem animi
				<lb/>prae se ferre. Modus tantum facinori quaerebatur. Priores qui tunc erant, viri integri libertatisque
				<lb/>tenaces, varie per iUius fautores tentati, non modo non concedebant, sed etiam
				<lb/>repugnabant aperte. Quare, alia ingrediendum ratus, in concionem populum vocat. Hoc
				<lb/>facit per praeconem cum iam advesperasceret. Concio in crastinum erat futura: neutrum
				<lb/>erat obscurum, nec quid ille vellet, nec quid multitudo sentiret. Itaque, priores curis anxii
				<lb/>per noctem ad eum conveniunt, queruntur palam de vocatione populi, ostendunt se inconsultis
				<lb/>nihil tale factum oportuisse. Ille contra verba dat: po pulum quae velit declarare posse;
				<pb n="163"/>
				<lb/>aliter non libertatem populi sed servitutem esse. Tandem ita deciditur, ut proxima conclone
				<lb/>imperium sibi priores in annum decernant, iisdem cxceptionibus quibus Carolo Roberti regis
				<lb/>filio fuerat ante concessum. His compositis, ad multam noctem priores discedunt.
				<lb/>Postridie, orto sole, concio aderat frequens. Giialterium in concionem venientem multi
				<lb/>e nobilitate comitati sunt; qr dam etiam populares ilHus fautores circumstabant : arma, vestes
				<lb/>contegebant. Ubi in concionem ventum est, priores pro rostris sedentes medium exceperunt;
				<lb/>assurgensque unus e prioribus concionari coepit, ea rogaturus populum quae per noctem convenissent.
				<lb/>Vix principia orationis ingresso, cerdones et opifices ac tota illa civitatis fex ab
				<lb/>extrema concionis parte acclamare coepit ac dominum sine ulla exceptione esse iubere. Suscipitur
				<lb/>a fautoribus eius clamor, ac secunda per comitium aura discurrit. Ita, concione tota
				<lb/>acclamante, priores decepti ac metu perculsi conticuerunt, ultra repugnare non ausi. Gualterium
				<lb/>autem principes nobilitatis sublatum manibus palatio intulerunt, in sedeque constituerunt.
				<lb/>Factus per hunc modum dominus, et quid post haec gesserit et quamdiu regnarit est a
				<lb/>nobis explicandum. Res enim digna est quae literis annotetur, vel pro admonitu civium, vel
				<lb/>pro castigatione regnantium. Apparebit enim civibus nihil magis formidandum esse quam
				<lb/>servitutem; dominantibus vero nihil magis ad ruinam tendere quam immoderatam incivilemque
				<lb/>superblam. Parto igitur, ut voluerat, dominatu, de servando iam illo cura supererat.
				<lb/>Huius autem gratia, et foris et domi multa duxit providendum. Itaque, statim per legatos
				<lb/>Aretii et Pistorii concionibus advocatis, imperium a populis earum civitatum suscepit, non
				<lb/>iam Florentini populi nomine, sed sui ipsius. Id astuto admodum Consilio factum, quo sibi
				<lb/>benevolentia aliqua devinciret civitates: existimavit enim velut beneficium se conferre, si quae
				<lb/>dudum Florentln is subessent, eas aequa conditione cum Florentinis redderet, nec ipse per
				<lb/>alios sed per se ipse voluntariis dominaretur. Post haec, bellum tollere adortus, de pace
				<lb/>cum Pisanis egit, tirmavitque nulla neque honoris neque dignitatis cura. Conditiones huiusmodi
				<lb/>fuerunt: ut Pisani Lucam quindecim annis retinerenf, arcem custodirent; post id tempus, liberam
				<lb/>dimitterent, exules Lucentium omnes ab exilio revocarent, bona restituerent, captivos
				<lb/>Florentinorum sociorumve sine pretio dimitterent; castella florentinus populus quae lucensis
				<lb/>agri tenuisset retineret; penderei insuper Pisanus in annos singulos auri novem millia. Florentinus
				<lb/>vero exulibus, quicumque Pisanis in eo bello favissent, reditum in urbem permitteret,
				<lb/>bona restitui iuberet; Saconem et agnatos qui captivi tenebantur dimitteret; pacem his
				<lb/>ac caeteris qui vel Aretio vel Florentiae bellum intulissent daret; Lucae, durante eo tempore,
				<lb/>magistratum imponeret. Hoc extremum nonnihil videbatur, sed erat parum : nam cum Pisani
				<lb/>arcem praesidio urbemque tenerent, domini ac moderatores omnium essent, nudum magistratus
				<lb/>nomen ac titulo dumtaxat speciosum habebatur. Ex hac pace nobilitatis ea pars, quae
				<lb/>per seditionem pulsa nuper fuerat, in urbem rediit, et quidem summa dominatoris gratia,
				<lb/>quasi eius beneficio restituta. Sacon vero et agnati carcere exempti Bibienam ac caetera
				<lb/>eorum castella circa Aretium tenuere. Cum de pisano providisset bello, aliis rursus curis
				<lb/>intentus, Gallos omnes qui erant per Italiani evocavit: frequentes etiam domo, fama illius potentiae
				<lb/>exciti, advenerunt. Ex his confecit equites circiter octingentos, quos circa se custodes
				<lb/>habere constitult. Societatem post haec et amicitiam cum Pisanis inivit, magis, ut apparebat,
				<lb/>contra cives quam contra externos hostes. In hanc societatem duo millia equitum descripta.
				<lb/>Haec foris provisa non incaute: domi vero omnia perverse; quaedam etiam leviter et stulte.
				<pb n="164"/>
				<lb/>quod ipsum fuit tolerabilius, sed omni auctoritate spoliatos, parvo admodum ministerio relicto,
				<lb/>quasi spectaculum quoddam acerbum miserabileque in oculis civium dereliquit; cumque Carolus
				<lb/>Roberti regis tilius, qui ante hunc civitatis imperium obtinuerat, vir tanto genere tantaque
				<lb/>expectatione dignitatis, nunquam ab honore aedium publicarum priores dimovisset, sed o
				<lb/>ipse alibi inhabitasset, hic, longe dispar ac dissimilis, priores aedibus suis expulit, ipse incubuit.
				<lb/>Vexilliferos ac societates funditus sustuUt, arma civibus ademit, lionores ac niagistratus
				<lb/>irritavit omnes, nisi qui ab eo essent concessi. In civium autcm favore ita variavit, ut modo
				<lb/>nobilitatem, modo populum videretur praeferre; saepe, bis reiectis, ad plebem magis inclinare.
				<lb/>Et sane multitudini plura indulsit quam alii cuiquam parti civitatis. Pecunias omnes
				<lb/>publicas cupidissime in se unum convertit: quarum etiam gratia, portoria auxit et nova excogitavit
				<lb/>vectigalia, et tributa insuper imposuit crebra. Consignationes a populo factas iisdem
				<lb/>ex pecuniis irritas duxit. Obsides Mastino datos, pro quibus solvendum fuit, neglexit, cum
				<lb/>summa querela propinquorum summoque dedecore civitatis. Accipiendis computandisque
				<lb/>pecuniis publicis, de fide civium diffisus, peregrinos imposuit ho'mines. Arcem inde facere
				<lb/>aggressus, proximas paiatio aedes turresque adiunxit crepidasque effecit. Palatio ipsi propylaea,
				<lb/>fenestris ferreos cancellos apposuit, plateam dilatavit, portas urbis turresque desuper
				<lb/>communivit, aliasque iuxta singulas populi ad usum portulas struxit. Delationes civium ita
				<lb/>morose suscepit, ut saepius eos qui deferrent, ne pervestigata quidem re neve perquisita,
				<lb/>talione multaret. Interdum vero ob maledictum ad crudelitatem irritatus est. Civi paulo
				<lb/>ante prioratu egresso, quod mediocriter questus de republica fuisset, funditus linguam iussit
				<lb/>evelli. In exilium actum, quod de se male loqui suspicabatur, per simulationem veniae revocatum,
			<lb/>supplicio crudeli indignoque occidit.</p>
			<p><lb/>Cum intolerabilis videretur, ac in dies magis crescerent mala, superante iam odio metum,
				<lb/>variae primo querelae civium, mox coniurationes sunt consecutae, et quidem plures uno tempore,
				<lb/>ignorantibus aliis alias. Consilium invadendi varium fuit. Fuerunt qui in palatio ipso
				<lb/>vi irrumpendum necandumque putarent; fuerunt qui dum per urbem incederet, quod ille
				<lb/>frequenter ab initio faciebat. Sed inerat in bis rebus difficultas, quod suspicio ex conscientia
				<lb/>malefactorum coorta cautum magis diffidentemque in dies reddebat. Quare et intra palatium
				<lb/>firmo stabat praesidio, et foris nec temere nec sine ingenti comitatu versabatur. His difficultatibus
			<lb/>res protracta est, nec prius confecta quam patefacta.</p>
			<p><lb/>Senensis erat quidam vir militiae cognitus, et ob id a studio nobilitatis nequaquam abhorrens.
				<lb/>Is igitur cura forte ascitus esset, commotus primo aspectu, rem totam ad Franciscum
				<lb/>Brunelletium equitem florentinum (cuius familiaritate plurimum utebatur) detulit. Ille, re
				<lb/>subita perculsus, cum esset totius coniurationis ignarus, tyranno quid ex Senensi audisset
				<lb/>patefecit. Inde, subito arcessitus, duos nominavit; quibus statim correptis, cum tormenta
				<lb/>adhiberentur, capita ipsa ac principes coniurationis extorsit. Magnitudo multitudoque civium
				<lb/>tyranni animum conterruit. Itaque, parumper primo cunctatus, tandem ex ilio numero Antonium
				<lb/>Adimarem Baldinacci filium, virum et genere et potentia clarum, per apparitorem ad
				<lb/>se vocat. Paruit ille vocanti, sive ignoratione pericuii, sive fiducia multitudinis coniuratorum.
				<lb/>Quo deprehenso atque convicto, cum alios quoque complures versari in ea coniuratione tyrannus
				<lb/>comperisset, bifariam fluctuare coepit, ardens quidem animo supplicium sumere, metuens
				<lb/>vero multitudinem civium, quos esse conscios affinesque eius rei deprehenderat. His
				<lb/>curis anxius, consilium capit ante omnia militum praesidia ex finitimis oppidis in urbem vocare.
				<lb/>Ea intercapedo fuit dierum sex. Quae cum iam convenissent, tempus esse ratus ea quae
				<lb/>cogitaverat patrandi, egregium quemque civem ad se vocat. Numerus vocatorum fuit circiter
				<lb/>trecentos. Causa vero praetenditur, ut de coniuratione ad consilium referat. Caeterum, id
				<pb n="165"/>
				<lb/>agebatur, ut cum hi convenissent, in palatio ipso opprimerentur ; reliqua inde iam secure
				<lb/>transigeret. Fuerunt in numero vocatorum plerique ex coniuratis, qui forte, uti lit, ex conscientia
				<lb/>periculuni suspicantes, metumque apud alios de industria augentes, in eam formidinem
				<lb/>adduxerunt, ut nemo vocanti pareret, nemo in consilium iret. Ex hoc iam civitas aperte
				<lb/>rebellis, qui coniuraverant sese nitro nudantibus, una omnium mente in tyrannum surrexit.
				<lb/>Tuiic demum compertum est tres in civitate coniurationes iampridem adversus tyrannum
				<lb/>initas viguisse; nec erat ferme ulla paulo amplior familia ex nobilitate aut plebe quae expers
				<lb/>esset coniurationis. Armis igitur populariter sumptis, cum arcem circumstetissent, obsidere
				<lb/>ex composito perrexerunt. Contra vero tyrannus tela desuper iacere ac repugnare, et arcere
				<lb/>populi irapelura. Quae postquam incassum agitare videt, quo multitudinis placaretur ira,
				<lb/>concedere animo ac ultro vsubmittere statuit. Itaque, postridie orto sole Antonium Adimarem
				<lb/>equestribus donatum insignibus dimisit. Idem fecit de caeteris, quos in captivis habebat.
				<lb/>Prioribus vero (eos namque ab initio tumultus in palatium traxerat) contra consuetudinem
				<lb/>suam honorem exhibuit, et vexilla quaedam populi, quasi libertatis ultro ab se permissae
			<lb/>indicia, ex summa arce protulit.</p>
			<p><lb/>Sed ob eas res nihilo raagis pacata civitas est. Urebat enim mentes ulciscendi libido,
				<lb/>eorum praesertim quorum ille propinquos agnatosque necarat, nec sine sanguine tyranni
				<lb/>expiari posse caedem suorum arbitrabantur. Ut tamen multitudo, quae, sine ullo publico decreto,
				<lb/>sine ullo duce legitimo in armis erat, modum aliquem formamque susciperet, principibus
				<lb/>vocantibus, concio populi convenit ad Reparatae aedem. Ibi per suffragia quatuordecim
				<lb/>cum imperio delecti sunt ad rempublicam conformandam ordinandamque civitatem. Additus
				<lb/>est iis Angelus Acciaiolus praesul, vir summo Consilio summaque auctoritate, qui fere
			<lb/>princeps fuerat libertatis recuperandae.</p>
			<p><lb/>Obsidio Inter haec et oppugnatio neque die neque noctu intermittebatur. Sed erat cum
				<lb/>tyranno manus valida militum ferme trecentorum; locus vero egregie raunitus. Verum haec
				<lb/>talia erant, ut procrastinationem tantum periculi, non autem spem ullam salutis viderentur
				<lb/>afferre. Quare, modo colloquia civium poscere, modo fidem implorare, supplicare denique
				<lb/>et obtestari obsessi pergebant. Quin etiam, quo piaculo aliquo delineretur ira tiranni, satellites
				<lb/>quondam in civium suppliciis debacchatos, quos ad vindictam deposci sentiebant, per
				<lb/>vim porta detrusos gladiis ardentis populi obiecerunt; qui, illieo membratim discerpti, fructum
			<lb/>crudelitatis suae dignissimum reportarunt.</p>
			<p><lb/>Ex hoc iam restincta parumper civium ira, praesul et quatuordecim viri colloquia magis
				<lb/>iniverunt. Denique, mitiori Consilio tyranno et cum ilio obsessis vita permissa est, arcem
				<lb/>dedendi, ac omni potestate, quam iussu populi habuisset, sponte se abdicanti. Eam abdicationem,
				<lb/>quo vitium abesset, extra territorium quoque fieri placuit. Ita, arce praesuli quatuordecimque
				<lb/>viris tradita , tyrannus sese in eorum manus permisit. Custoditus posthac
				<lb/>biduo in ipsa arce, ne a populo violaretur, tandem noctu urbe emissus. In Casentinatem
				<lb/>iter primum fuit. Ibi abdicatione iterum facta, abiit decimo fere mense postquam regnare
			<lb/>inceperat.</p>
			<p><lb/>Dum haec Florentiae geruntur, Aretini, cognita obsidione tyranni, arma et ipsi corripuerunt.
				<lb/>Tres erant Aretii arces: una ad florentinam portam, duae in summa urbis parte. Earum
				<lb/>primo statim impetu duas expugnarunt. Restabat tertia arx, et ea munitissima, quam omni
				<lb/>conatu oppugnare dum pergunt, Sacon, dudum Aretinorum tyrannus, magna multitudine superveniens,
				<lb/>contra ipsam arcem extra urbem conscdit. Hinc iniecta civibus formido est, ne
				<lb/>arx Saconi dederetur. Ob haec intermissa oppugnatio est, et per colloquium res tentata.
				<lb/>Praefectus erat arcis Guelfus Bondelmontes. Is, cum a civibus intra urbem, extra vero a
				<lb/>Sacone obsidereiur, et mina tyranni, cuius nomine praesidebat, spem omnem abstulisset, vocatis
				<lb/>in colloquium civibus,"<q>Non ignoro, inquit. Aretini, vix mea referre vobisne an Saconi
					<lb/>arcem dimittam. Caeterum. ut ad vos magis incliner, duae res faciunt: primum, quod nostra
					<lb/>familiaguelfarum partium semper praecipua fuit: qua in re vos mecum couvenitis,
					<pb n="166"/>
					dissentit: altera, quod aequiore hominum laude me fore puto, si videbor libertati potius
				vestrae quam Saconis tyrannidi gratificari voluisse "</q> Ita civibus arcem tradit.
				Eodem fere modo Pistorienses et Volaterrani, qui et ipsi in potestatem fuerant tyranni,
			per illius ruinam libertatem consecuti sunt.</p>
		</div>
		<pb n="167"/>
		<div type="book">
			<lb/><head>Liber septimus</head>
			<p><lb/>Liberi iam populi civitatisque in suum arbitrium assertae fundamenta rursus
				<lb/>reipublicae, novasque subiiide res et primo communicatam nobilitati gubernandi
				<lb/>curam mox ademplam, ac divisam novo more urbem, caeteraque memorata digna
				<lb/>prosequemur. Pulso tyranno libertateque recepta, civitas quidem sui iuris
				<lb/>facta, caeterum multis ac magnis praesidiis auctoque dudum imperio spoliata remansit, Aretinis,
				<lb/>Pistoriensibus, Volaterranis, per eamdem tyranni ruinam et ipsis quoque sese in libertatem
				<lb/>pristiiiam vindicantibus. Foris igitur unum sub tempus cuncta perdita profligataque iam erant
				<lb/>quae dudum multorum annorum labore plurimisque contentionibus fuerant acquisita. Intus
				<lb/>vero inordinata omnia. Nulli magistratus in urbe, nulla subsellia. Quatuordecim tantum
				<lb/>viri, quos sibi per tumultum civitas creaverat, una cum praesule auctoritatem publicam tuebantur.
				<lb/>In hos cura reipublicae et omnium Consilia recidebant. Ad consiituendum igitur civitatis
				<lb/>statum ante omnia intendentibus quaedam ab his veterum identidem confirmata, permulta
				<lb/>etiam novo more constituta fuere. Vetus illud retentum, ut priores summi magistratus nomen
				<lb/>in civitate foret, quod ne tyranims quidem omnino substulerat. Illud autem novum ac
				<lb/>maximi in republica momenti, quod contra superioris temporis exempla nobilitatem ad hunc
				<lb/>ipsum caeterosque reipublicae magistratus recipiendam esse statuerunt. Causae vero Iuius
				<lb/>consilii duae potissimum ferebautur. Una concordiae civilis respectus. Ita demum enim
				<lb/>quietis pacatisque civium animis, tranquillam fore rempublicam credidere, si nulla in ea pars
				<lb/>honore exclusa, praesentem civitatis statum odisse per suam iniuriam cogeretur. Altera praesens
				<lb/>meritum, quod in pellendo tyranno haud segnem nobilitas operam civitati navarat. Id
				<lb/>autem eo fuerat gratius, quod a tyranno ipso permulta ei generi hominum indulta videbantur,
				<lb/>cuius porro beneticiis amorem patriae libertatemque praetulisse maximum sinceri in rempublicam
				<lb/>animi fuerat argumentum. His ergo rationibus ad communionem reipublicae gubernandae
			<lb/>recepta nobilitas est.</p>
			<p><lb/>Caeterum ex eo facto permagna rerum mutatio sequebatur, antiqua gubernandi forma
				<lb/>omnino convulsa. Duo siquidem maxima libertatis praesidia, quibus ante respublica steterat,
				<lb/>necessario tollebantur; iustitiae constitula et populi societates. Nam et constituta iustitiae
				<lb/>contra vim nobilitatis reperta ostendimus, et societates populi, quo grandioribus familiis resistere
				<lb/>imbecilli homines possent, et ab initio sapienter excogitatae et postea salubriter conservatae
				<lb/>in republica fuerant. Tunc autem, exaequato penitus civitatis corpore, ac velut uno
				<lb/>per concordiam facto, contentionibus antiquatis, praesidia quoque antiquabantur. Prioribus
				<lb/>octo viri in consilium attributi, et hi quoque mixti ex nobilitate et plebe, cum antea duodecim
				<pb n="168"/>
				<lb/>e plebe dumtaxat esse consuessent. Illud quoque novum, quod urbem primo in sex divisam
				<lb/>tribus, hi quadrifariam partiti sunt. Pro sexta enim parte tribus unaquaeque honores
				<lb/>in republica suscipiebat, atque ex eo fiebat, ut quae tribus populosissima esset, ex ea homines
				<lb/>minus honorarentur. Quadrifariam igitur partiri placuit, habitaque est ratio, quantum fieri
				<lb/>potuit, ut par multitudo in singulis comprehenderetur; evenitque, ut transarnina tribus, quae
				<lb/>pro sexta quondam honores capiebat, ex hac nova divisione pro quarta susciperet.
				<lb/>His constitutis, nomina civium in suffragium missa, ex quibus postea magistratus sortirentur.
				<lb/>Suffragio tandem perfecto nominibusque inclusis, priores sortiti sunt duodecim, quatuor
				<lb/>ex nobilitate, octo ex plebe. Inierunt autem magistratum calendis septembribus, et in aedes
				<lb/>publicas, ut mos ante tyrannidem fuerat, cum apparitoribus reducti, rempublicara tractare
				<lb/>gubernareque coeperunt. Haec igitur a quatuordecim viris acta et constituta sunt; quae, etsi
				<lb/>bonis rationibus excogitata videbantur, tamen diuturnitatem minimam habuere. Vix dum enim
				<lb/>magistratu inito, res insolita primo commovit animos; nec iam tunc communio grata erat, et
				<lb/>in futurum metuebatur magis. Homines enim nobiles, magnarum principes familiarum, qui
				<lb/>sine ulla potestate publica ipsi per se formidabiles erant, si magistratum insuper nacti forent,
				<lb/>intolerabiles videbantur, nec temperaturos ab iniuriis extimabant. Haec praetexebatur causa,
			<lb/>et erat sane nonnulla.</p>
			<p><lb/>Caeterum, invidia atque contentio, consueti dudum civitatis morbi, una cum liberiate in
				<lb/>urbem redierant. Odio et certamine res tota gerebatur. Igitur, de his murmur primo apud
				<lb/>populares exortum; mox de industria in plebem diffusum. Quid enim laetata sit plebs
				<lb/>deiectionem tyranni, si multi pro uno cervicibus suis imminere debebant? nisi forte moderaturos
				<lb/>in magistratu eos homines putent, quorum vim ac superbiam in privata experti sunt
				<lb/>vita, qui tot iampridem legibus totque praesidiis a violentia coerceri non possint. His dictis
				<lb/>erecta plebs, minime quietura videbatur, nec liberae modo, sed inlerdum effrenes etiani voces
				<lb/>audiebantur, societatem hanc, quasi perniciosam exitioque tandem reipublicae futuram,
			<lb/>detestantes.</p>
			<p><lb/>Quibus tandem permotus, praesul (erat enim ipse ex familia insigni quidem et omatissima,
				<lb/>caeterum populares in republica secuta partes), quasi rem emendaturus, collegas vocavit,
				<lb/>egitque cum his, ut, cognita voluntate populi communionem improbantls, rem potius ipsi
				<lb/>corrigere, quam vim multitudinis experiri malint: si sponte se arbitrio submittant, multa re- 30
				<lb/>tenturi; sin contumaciter resistant (ut sunt multitudinis animi), omnia perdituri.
				<lb/>Haec monentem praesulem ac frustra suadenlem nobilitatis principes longe respuerunt,
				<lb/>nec rem modo ipsam, verum etiam suasorem indignabantur. Nimirum enim id agere plebem,
				<lb/>ab eo concitatam inquieti spiritus homine atque infidi, qui modo in intimum tyranni sinum
				<lb/>adulando irrepserit, eumdemque mox pessima suadendo ad ruinam impulerit. Nunc vero non
				<lb/>absimilem ludum quaerere, quo cives inter sese confligat atque collidat, nempe cui una sit
				<lb/>ars, tamquam puerili in ludo, quosdam extoUere, eosdemque rursus deprimere. Quantum ad
				<lb/>se attinet, libertatem patriae defendisse, propriam vero libertatem suam nequaquam neglecturos
				<lb/>esse, visurosque aliquando quinam sint qui' se non tantum innocuos, verura etiam bene
				<lb/>de republica merentes, a dignitate excludere pergant. An vero Simifonte Fighinoque profectis
				<lb/>hominibus, quondam populi florentini hostibus, honores in republica tradentur, nobis
				<lb/>autem vetustis ac veris florentinis civibus, per quos illi dudum victi sunt, honores in republica
				<lb/>negabuntur, et advenae ac subacti dominabuntur? Nos cives victoresque illorum illis
				<lb/>ipsis quos vicimus in propria patria serviemus? Et quis tantam iniquitatem ac repugnantiam
			<lb/>rerum non modo perferre, sed audire sustineat?</p>
			<p><lb/>Cum praesul haec et huiusmodi vociferantes haud molliter refutaret, eaque ex re iurgia
				<lb/>contentionesque exorta essent, ita ut a proximis exciperentur, it confestim per urbem rumor,
				<lb/>invaditque arma plebs, et ad publicas aedes decurrens, eos qui ex nobilitate in magistratu
				<pb n="169"/>
				<lb/>fuerant, vi et armis detractos, in privatam redegit formam, ac in proprias aedes exauctoratos
				<lb/>redire iussit. Nobilitas autem, ob eam iniuriam erecta, sumpsit quidem arma. Non tameii
				<lb/>in unum convenit; nec decertare ea die centra vim populi ausa est, sed domi consistens,
				<lb/>unaquaeque familiarum aedes suas tutabatur, adventabatque bis multitudo hominum ex agro
			<lb/>permagna, ut cuiusque clientelae amicitiaeque erant, auxilio futura.</p>
			<p><lb/>Cum igitur tota civitas in armis esset ac praelium exinde futurum appareret, ac permagna
				<lb/>undique auxilia nobilitati ventura dicerentur, antevenire populus constituit. Itaque postera
				<lb/>mox die primo cis Arnum familias aggressus arma intulit. Diversis in urbe locis nobilitas
				<lb/>habitabat; eo facilius fuit singulas invadendo pervincere. Quamquam enim domos
				<lb/>turresque suas quaeque gens communierat, ac fortiter adversus impetum populi repugnabat,
				<lb/>tamen, ubi multitudo pene innumera undique cingebat, telaque et faces mittebantur, impar
				<lb/>tanto certamini unaquaeque familia brevi superabatur. Non tamen caedes facta est nobilitatis;
			<lb/>sed ut sese populi arbitrio permiserant, incolumes servabantur.</p>
			<p><lb/>Expugnatis cis Arnum familiis, et in potestatem redactis, trans Arnum eodem modo invadere
				<lb/>placuit. Ibi contentio longe maior fuit, quod et robustissimae nobilitatis familiae trans
				<lb/>Arnum habitabant, ac singulorum capita pontium aedibus turribusque comprehenderant, ut eo
				<lb/>pervadere multitudo non posset. Haec difficultas aliquandiu impetum populi remorata est.
				<lb/>Tandem vero, ad infimum pontem (ibi namque nobilitas imbecillior erat) impetu facto, cum
				<lb/>a plebe quoque quae trans Arnum incolit, raptis armis, procurreretur, ac ex utraque simul
				<lb/>parte multitudo populi nobilitatem invaderei, deserto qui pro ponte stabant praesidio, aufugerunt,
				<lb/>populoque transitum liberum permiserunt. Transgressa igitur per infimum pontem multitudo,
				<lb/>cum proximas familias in potestatem redegisset, mox inde in caetera pontium capita
				<lb/>vim intulit. Idem ad Trinitatis, idem ad veterem pontem factum, et utroque in loco praelia
				<lb/>conserta. Vehementissime tamen omnium ad superiorem pontem decertatum, propter egregiam
				<lb/>quae circa id erat loci nobilitatis potentiam. Et adiuvabatur natura ac situ, quod ex
				<lb/>altera flumen, ex altera mons domos muniebat. Viam, quae unica ad eos ferebat, impedimentis
				<lb/>iactis et domorum altitudine facile tutabantur. Hic igitur aliquandiu constitit populi
				<lb/>impetus, nec prius perrumpere potuit quam multitudinis pars sub vexillis missa e diversa protinus
				<lb/>regione, ascenso monte, desuper arma coepit inferre. Tunc fractae vires dissipataeque
				<lb/>sunt, et simul a superiore quoque ponte, cessante praesidio, penetratum. Aedes propter contumaciorem
				<lb/>resistentiam in bis locis a multitudine infima direptae; frequentes etiam incendio
				<lb/>conflagrarunt; hominibus tamen ipsis, postquam in potestatem populi se dedidere, humaniter
				<lb/>parsum. Non enim odio neque maleficio certabatur; sed de potentia, de auctoritate, de
			<lb/>praestantia in republica omnis erat contentio.</p>
			<p><lb/>Victa nobilitate, populus, cum in arbitrium potestatemque suam haud ambiguo rempublicam
				<lb/>redegisset, conformare iam inde civitatis statum suo arbitratu perrexit. Itaque et
				<lb/>constituta iustitiae in antiquam formam restituit, et societales populi renovavit, numero tamen
				<lb/>earum mutato pro nova partitione urbis, ut quaternae singulis tribubus inessent. Ita sedecim
				<lb/>tunc primum societates populi factae, cum antea viginti, mox decem et novem fuissent. Duodecim
				<lb/>viri, ut ante, in consilium prioribus attributi, omnes e plebe. Suffragia quoque magistratuum
				<lb/>ex integro refecta, quibus in triennium sortirentur, eaque delectu habito diligenti,
				<lb/>ut ex magna multitudine pauci obtinerent. Ad minuendam vero nobilitatis potentiam, permulti
				<lb/>ex eo numero ad plebem volentes id flagitantesque traducti. Datum id pro summo
			<lb/>beneficio illis, quorum aut vita modestior fuerat aut potentiae parum.</p>
			<p><lb/>His peractis, cum tranquilla domi iam omnia viderenlur, foris identidem cura suscepta.
				<lb/>Illud in primis provisum, ut Aretinis, qui per tyranni ruinam libertatem sibi arripuerant, suspicio
				<lb/>omnis tolleretur, ne quid ea formido turbationis induceret. Decreto igitur publice facto,
				<lb/>ius omne quod florentinus populus in urbe Aretio habuisset, sponte remissum est, missi
				<pb n="170"/>
				<lb/>legati, qui Aretinis gratulareiitur pro liberiate de tyraiino recepta, et florentini decretura populi
				<lb/>de remissione iuris deferrent. Hi, cum Aretium venissent, in concione populi mandata
				<lb/>exposuerunt, decretumque publicum ex scripto rccitarunt. Aretini vero, haec audientes,
				<lb/>laetati sunt, et omissa suspitione, fidem florentini populi maiorem in modum complexi, in amicitia
				<lb/>perseverarunt. Nec multo post inita societas est, in qua Perusini et Senenses et Aretini
			<lb/>cum Florentinis fuere.</p>
			<p><lb/>His ab ea parte Etruriae constitutis, in Pisanos inde versi animi. Fuerat enim cum his
				<lb/>bellum. Ex quo etsi pax recepta postmodum erat, tamen, quia tyranno auctore gesta ras
				<lb/>fuerat, non obligasse populum videbatur. Rursus igitur fieri placuit. Per eam pacem. Luca
				<lb/>Pisanis concessa; castella modo lucensis agri, quae tunc Florentinus possideret, retenta. Haec
			<lb/>eo anno quo tyrannus pulsus est domi forisque gesta.</p>
			<p><lb/>Principio insequentis anni, multitudo hominum ex aretino florentinoque collecta agro
				<lb/>Pactios oppressit. Id erat genus nobile, castella in agro aretino possidens; caeterum, praeter
				<lb/>quam quod diversarum partium, vicinae insuper invisum atque grave ob rapinarum crebritatem.
				<lb/>Eodem anno contra nobilitatem exasperatae leges, atque ilio insuper incommodo affecta,
				<lb/>ut qui ex nobilitate apud quemquam regum tyrannorumve degerent, continuo domum remearent,
				<lb/>exilium publicationemque bonorum, nisi legi parerent, subituri. Ob eam legem,
				<lb/>complures liberalitatem principum relinquere coacti, domum rediere. Eius legis ferendae
				<lb/>non malevolentia modo causa fuit, verum etiam suspicio, ne, malori gratia apud reges principesque
			<lb/>inita, aliquid per favorem illorum aliquando molirentur.</p>
			<p><lb/>Per idem fere tempus, in eos cives, qui per tyranni ruinam arces castellaque quibus
				<lb/>praefecti erant dedissent, poena constituta est, et magistratibus mandata cura uti diligentius
				<lb/>inquirerent. Eam ob legem frequentes damnati, praesertim nobilium, quibus plurinium arces
			<lb/>crediderat tyrannus.</p>
			<p><lb/>Per haec ipsa tempora, florentlùi cives qui in Gallia negotiabantur nuntiarunt Gualterium
				<lb/>nuper tyrannide pulsum, in Galliam ad regem profectum, querelas gravissimas contra civitatem
				<lb/>posuisse, ac per se amicosque apud regem niti, ut ius in corpora bonaque florentinorum
				<lb/>civium qui per Galliam forent sibi permitteretur ; esse vero periculum ingens, ne corpora in
				<lb/>cruciatus, bona in praedam illi dedantur; iamque, ob eam suspicionem, plerasque societates
			<lb/>institoresque earum conterritos ad fugam respicere.</p>
			<p><lb/>Eo quidem nuncio commota civitas, incendente iusuper vetere odio, privilegi um tulit in
				<lb/>tyrannum, praemio ingenti coustituto, si quis eum necaret; et per contumeliam, effigi es illius
				<lb/>apud aedes publicas cum insignibus vitiorum notis depicta. Oratores quoque ea de causa
				<lb/>ad regem missi, ne forte, re temere eredita, aliquid, ut fit, per gratiam tyranno condonaret.
				<lb/>Nec multo post legati regis Florentiam veneruni, satisfieri tyranno postulautes. Petebant
				<lb/>vero permagnum auri pondus ob compensationem damnorum, quae a furente multitudine sibi
				<lb/>praedicabant illata. His, amplissimo Consilio cum mandata regis exposuissent, responsum
				<lb/>humaniter est, pro regis qui mittebat reverentia. Caeterum. ipsius tyranni scelera, sordes,
				<lb/>periuria, caeteraque improbissimi hominis flagitia sic patefacta, ut legad ipsi obmutescere
				<lb/>tantam ob malignitatem cogerentur. Ad extremum, abdicationes prolatae, quas ille non Florentiae
				<lb/>modo, sed etiam Puppi, tam procul ab urbe, libero in loco, metu omni cessante, sua
				<lb/>sponte fecisset. Nec se tamen admirari, quod ille contra confessiones ac iusiurandum suum
				<pb n="171"/>
				<lb/>nunc veniat. Desiisse enim iampridem hoc admirari, cum ille, calcata religione et fide populo
				<lb/>data, per fas et nefas omnia fecerit, ad quae libido animi cupiditasque impulerit; nullum
				<lb/>pudorem hominum, nullum Dei metum unquam habuisse; debere praestantissimum regem non
				<lb/>modo aures scelerato homini non praebere, vorum etiam illius nequitiam ultro compescere.
				<lb/>In hunc fere modum responsum est: et honor de industria maior habitus legatis, quo regis
			<lb/>animus per obsequium teneretur.</p>
			<p><lb/>Eodem anno maximum est reipublicae fundamentum parvo ex principio iaci coeptum.
				<lb/>Civibus respublica debebat auri pondo circi ter septuaginta millia, dudum mutuo sumpla ob
				<lb/>Lucae redemptionem. Ea igitur summa cum ob angustiam aerarii dissolvi non posset, ac iniquum
				<lb/>videretur suo fraudari cives, qui tidem publicam secuti mutuo dederant, media quaedam
				<lb/>inter has diflicultates recepta est via. Nominibus enim eorum quibus debebatur, tributim
				<lb/>descriptis, annui redditus e publico constituti sunt, quina singulis centeiiis. Quantitates vero
				<lb/>ipsas in unum coacervatas a similitudine cumulandi vulgo Montem vocavere; idque postea in
				<lb/>civitate servatum. Quotiens respublica indiget, cives tributa persolvunt; solutorum vero pensiones
				<lb/>annuas percipiunt. Hi montes cumulationesque pecuniarum bellis quidem crescunt;
				<lb/>pace minuuntur. Propterea quod abundante republica dissolutio fit crebra atque peremptio.
				<lb/>Quantitatum vero descriptarum et venditio est civibus inter se et permutatio, atque (ut in
				<lb/>caeteris mercimoniis) pro tempore, pro spe, pro commodo minuitur earum pretium atque
				<lb/>augescit. In emptorem eadem commoda quae solutor ipse percepturus erat transferuntur.
				<lb/>Ea res facit, uti cives ad crebras tributorum solutiones perdurent, non pereunte omnino quod
			<lb/>solutum est, sed utilitatem si non magnani, attamen aliquam afferente.</p>
			<p><lb/>Principio insequentis anni, crescente in potentiores odio, leges duae ad populum latae
				<lb/>sunt: una in clericos iniqua, per quam omnibus eorum privilegiis derogabaiur; altera in cives
				<lb/>ingrata, per quam dona ac mumera hactenus quibuscumque mentis a populo tradita in irritum
				<lb/>vocabantur. Fuisse tunc civitatem in arbitrio multitudinis imperitae decreta ipsa ostendunt.
				<lb/>Quid enim hac postrema lege (si modo illa lex nominanda est quae dedecus et infamiam
				<lb/>reipublicae parit) iniquius ac vilius escogitare quisquam potest? defectionem fidei, quae etiam
				<lb/>uni privato turpissima est, populo toti impingere. Nihil unquam in republica utile existimandum
				<lb/>est quod sit contra dignitatem. Dignitas porro et inconstantiam et ingratitudinem
				<lb/>longe repellit. Per eam legem multi, quorum maiores virtutis gratia a populo donati fuerant,
			<lb/>munera ipsa et dona relinquere magna cum hominum querela coacti sunt.</p>
			<p><lb/>Eodem anno privata ex re permagna non in singulos modo, sed etiam universae civitati
				<lb/>incommoda pervenerunt. Bardorum erat familia omnium locupletissima, permagnas multis in
				<lb/>locis societates habens. Haec summam et indubitatam iidem cum apud cives exterosque ad eam
				<lb/>usque diem haberet, repente inopinatoque decoxit. Causa vero huius fuit quod, surgentibus
				<lb/>lune maxime inter Francorum Anglorumque reges bellis, quidam eius societatis magistri in
				<lb/>Britannia degentes, credita regi Anglorum intolerabili pecunia, eo rem adduxere, ut necessarium
				<lb/>fuerit fidem societatis abrumpere. Fracta igitur societate, creditores cum reliquias
				<lb/>persequerentur, compertum est auri supra quinquies centena millia privatis nominibus societatem
				<lb/>debere; mutuo autem regi data circiter septies centena millia, in quibus et propriam
				<lb/>societatis pecuniam et eorum qui societati crediderant absumptam conslabat. Ea res inopinata
				<lb/>et gravis, cum multorum patrimonia afflixisset, traxit post se ruinam minorum societatum,
				<lb/>cum ob varia damna quibus singulae implicatae erant, tum quod, ortis apud omnes suspicionibus,
				<lb/>ad reposcenda sua quisque eredita properabat. Decoqueutibus itaque permultis, inaestimabilem
				<lb/>iacturam civitas subivit, fidesque angusta in foro omnia perturbabat. Solicita ob
				<lb/>eam rem civitate, lupus, medio die, porta Collina ingressus, per urbem decurrit. Peragrata
				<lb/>maxima trans Arnum parte, cum clamor, venantium more, illum prosequeretur, tandem, egressus
				<lb/>alia porta, via pisana oppressus est. Eadem quoque die, signa populi ad publicas aedes
				<pb n="172"/>
				<lb/>supra portam sculpta sponte sua cecidere. His auguriis multorum animi in timorem versi.
				<lb/>Nec multo post a Gallia nuntiatum est regem civitatis causam contra iustitiam aequitatemque
				<lb/>improbasse, praedicto tamen tempore, ut qui civis florentinus quaeque civis florentini bona
				<lb/>post dies sexaginta in regno reperirentur, in eos eaque ius ac potestas tyranno foret. Ob
				<lb/>eam rem incommoda magis accepta sunt quam damna. Altero dehinc anno, primo statim
				<lb/>vere, solicitam habuit civitatem sterilitatis formido, nec id verna tantum intemperie coeli,
				<lb/>quantum superioribus imbribus, quae circa semenleni omnia diluerant. Itaque segetes perpaucae
				<lb/>in agris, et illae ipsae squalidae arentesque cernebantur. Et augebat metum, quod
				<lb/>non unam aut alteram Italiae partem, sed totas omnino regiones eadein premebat calamitas.
				<lb/>Ex hoc metu caritas primo coorta, eaque ipsa in dies augescens. Tandem, ubi ad messis
				<lb/>tempora ventum est, tunc, re iam ipsa defectum arguente, cum nil fere ex agris reportaretur,
				<lb/>circumspicere sese homines ac futurum horrere, parvosque iam inde natos et imbecillem
				<lb/>turbam miserescere. Cum ergo fames haud dubie immineret, solers piane ad hoc civitas, in
				<lb/>Africa et Sardinia et Sicilia aliisque locis permultis magna vi frumenti comparata, mari simul
				<lb/>terraque importandum curavit. Nec eo tamen modo evitari potuit, quin difficultates permaximae
				<lb/>eo anno subirentur. Turba enim ex agro in urbem mendicatura longis agminibus munerum
				<lb/>puerorumque advenerat. Ex finitimis etiam civitatibus quae minus ad hoc providae
				<lb/>fuerant multitudo concurrerat, ut inlinitus prope numerus hominum esset alendus. Magnumque
				<lb/>in his civitatis meritum humanitasque eluxit; non modo enim non reiectus est quisquam
				<lb/>advenarum peregrinorumque, sed etiam, si tenuis foret, liberalitate gratuita per tantam rei
				<lb/>frumentariae inopiam sustentatus, ut prope collatum a civitate beneficium in genus humanum
				<lb/>videretur. Multa insuper eo anno tenuioribus indulta, et illud in primis, quod creditorum
				<lb/>acerbitas repressa est, lege lata, ne quis nisi certa forma pro aere alieno conveniri posset.
				<lb/>Satis enim premi caritate ipsa multitudinem existimavit civitas. Et accedebant ad caritatem
				<lb/>morbi, qui multitudinem couvenam et urbis insuetam consecuti, urbanam quoque apprehenderant
			<lb/>turbam, ut et commiserendum et succurrendum esset.</p>
			<p><lb/>Fame ac morbo laborantem civitatem nova insuper cura solicitam reddidit. Carolus enim
				<lb/>Iohannis regis tilius electus ad imperium ferebatur. Ob eam rem formido iniecta est civitati;
				<lb/>nec immerito quidem. Veniebat enim in mentem et cum Henrico huius avo, qui castra ad
				<lb/>portas ipsas florentinae urbis habuerat, et cum Iohanne patre bella prope continuata serie gesta
				<lb/>fuisse, multisque illorum coeptis per Italiam ab hac civitate obviatum; denique liunc ipsum
				<lb/>Carolum adolescentem non expertem fuisse belli, cum et Lucae et per Galliam rudlmenta ipsa
				<lb/>iuventae adversus hunc populum suo etiam detrimento posuerit. Quibus de causis, residere
				<lb/>odia infensionesque credebantur. Caeterum, harum rerum querela et consternatio erat ; nulla
				<lb/>tamen remedia tunc adhiberi poterant, prementibus iis de quibus supra diximus ii.commodis.
				<lb/>Minias oppidum eo anno in potestatem florentini populi pervenit, dedentibus oppidanis,
			<lb/>ob intestinas seditiones et nobilitatis iniurias fatigatis.</p>
			<p><lb/>Altero dehinc anno, priusquam segetes maturescerent, eaedem quae superiori tempore
				<lb/>difficultates rei frumentariae populum tenuere. Maturis deinde frugibus atque collectis, difficultates
				<lb/>illae pristinae cessavere. Variis tamen morborum generibus laborabatur, et pestilentiae,
				<lb/>qua postmodum vastata Italia est, signa quaedam horrenda tunc primum apparuerunt.
				<lb/>Ea clades biennio fere ante (quantum haberi notitia poterat) in orientis partibus coorta; mox
				<lb/>inde per populos pestilenti contagio evagata, alia subinde appetendo loca, regiones cumulatis
				<lb/>funeribus inanierat. Febris erat sopifera et inguinis tumor. Id quasi venenum quoddam robustissimos
				<lb/>iuvenes, alioquin sanos, repente invadens, paucissimis interdum evecabat horis.
				<lb/>Contagia omnium exitiosa erant. Ea igitur tunc civitatem ingressa imbecilliora primum corpora
				<lb/>puerorum puellarumque conficere coepit; inde ad firmiora transgrediens, per omnem
			<lb/>sexum aetatemque vagata est.</p>
			<pb n="173"/>
			<p><lb/>Eodem anno Ludovicus Roberti regis nepos, domo profugus, parvo admodum comitatu
				<lb/>in agrum florentinum pervenit. Fugiebat autem Ungariae regem magno cum exercitu Apuliam
				<lb/>ingressum, necem fratris nuper interfecti persequentem, ac regnum quasi haereditarium
				<lb/>sibi vindicantem. Pro quarum cognitione rerum, paulo altius repetendum est, ut familia civitati
				<lb/>nostrae amicissima eiusque casus progressusquc non ignorentur. Carolo, qui primus eius
				<lb/>familiae regnum Siciliae obtinuit, filius unicus superstes fuit, ex eoque numerosa nepotum
				<lb/>series. Sed filius ipse navali praelio non procul Neapoli superatus, in Arragonia captivus
				<lb/>aliquandiu iuit, ut supra nobis est quodam loco narratum. Morienti deinde Carolo, quoniam
				<lb/>filius in captivitate tenebatur, nepotum maximus in regno successit, Carolus et ipse nomine.
				<lb/>Hic igitur adolescens, statim post mortem avi, regium nomen obtinuit. Reverso deinde a
				<lb/>captivitate patre, ac regio nomine suscepto, filius in Pannonias missus, regnum illic obtinuit
				<lb/>ex haereditate materna. Ita, partito quodammodo honore, filius apud Pannonias, pater in
				<lb/>Italia regnavit. Mortuo deinde post aliquot annos patre, Robertus secundo natus loco in regno
				<lb/>Siciliae successit, etsi non deerant permulti qui Pannoniis evocandum legitimum successorem
				<lb/>existimarent. Et suberant iam tunc querelae et incusationes; sed Robertum, per omnem
				<lb/>aetatem in Italia commoratum, egregia insuper indole, favor populorum complectebatur; fratris
				<lb/>vero filios, veluti longinquitate alienatos, vix iam agnoscebant populi, et quia latissime in
				<lb/>Pannoniis dominabantur, satis superque regni possidere existimabant. Robertus filium habuit
				<lb/>Carolum, quem per castruciani belli tempora cum ingentibus copiis Florentiam venisse ostendimus.
				<lb/>Sed hic, vivente adhuc patre, defunctus absque virili sobole, filias reliquit duas, quae
				<lb/>parvulae admodum ac pene infantes apud Robertum avum educabantur. Ex Carolo Ungariae
				<lb/>rege alius item Carolus est exortus. Huic filii duo superstites fuere ; Ludovicus et Andreas,
				<lb/>quem adolescentem adhuc Robertus, quasi bonam fidem recognoscens, Iohannae nepti maritum l., c. 7»
				<lb/>dederat, ac una cum illa regnare in Apulia testamento iusserat. Traductus igitur in Italiam
				<lb/>adolescens et Iohannae coniunctus, cum satis bene inter eos non conveniret, nec deessent
				<lb/>qui reginam contra maritum incitarent, eo usque simultates occultaque odia processere, ut
				<lb/>vocatus per noctem adolescens, quasi magnum aliquid urgensque instaret, per fautores reginae,
				<lb/>laqueo repente iniecto, suspendio necaretur. Consciam fuisse reginam tam atrocis facinoris
			<lb/>creditum est; et auxit infamiam alter subinde coniunx ab illa susceptus.</p>
			<p><lb/>Ea foeditas Ludovicum Ungariae regem permovit, ut, cum exercitu m Italiani veniens,
				<lb/>et fratris necem indignam et regnum quasi debitum sibi vindicaret. Regina, metu extorris,
				<lb/>in narbonensem aufugit provinciam. Nec multo post eam secutus novus coniunx (erat enim
				<lb/>ipse quoque patruelis), parvo comitatu in agrum florentinum advenerat. Civitas, quoniam
				<lb/>domesticae illius familiae erant discordiae ac res atrocissima agebatur, neutrae parti favere
				<lb/>constituit. Itaque, nec venire in urbem cupientem permisit, nec ullo auxilii genere, postuantem
			<lb/>licet, prosecuta est.</p>
			<p><lb/>Proximo dehinc anno, pestis iampridem urbem ingressa ita desaevivit, ut supra fidem
				<lb/>videatur eius stragem referre. Sexaginta amplius hominum millia defuncta morbo intra urbem
				<lb/>constat, et insignes viros, quorum Consilio respublica nitebatur, ferme omnes sublatos. In
				<lb/>agro autem exinanita cuncta ac pene deserta. Ob eam calamitatem, nihil publice geri eo
				<lb/>anno potuit. Tantum adversus latrones, qui per Apennini iugum itinera infestabant, copiae
			<lb/>quaedam missae.</p>
			<p><lb/>Sequenti etiam anno parum aut nihil gestum, consternata adhuc civitate superiori pestilentia.
				<lb/>Collenses tantum et Geminianenses domesticis seditionibus laborantes in potestatem
				<lb/>florentini populi redierunt. Et circa Apenninum aliquot castella de Ubaldinis capta, quibus
			<lb/>latrocinia exercebantur.</p>
			<p><lb/>Altero dehinc anno (is erat annus quinquagesimus supra millesimum trecentesimum) nova
				<pb n="174"/>
				<lb/>sunt ac magna rerum certamina civitati exorta. Iohannes erat Vicecomes Mediolanensium
				<lb/>praesul. Is, suscepto a suis dominio, late per Galliam imperabat, et ad veterem suorum potentiam
				<lb/>maxima et ipse addiderat incrementa. Ex quo egregie potens tyrannorum omnium
				<lb/>factus, cum iam antea formidabilis esset, tum auxit timorem Bononia, per hoc ipsum tempus
				<lb/>dominio eius adiuncta, civitas magna atque finitima, ut eam possidens, tam ingens potentia
				<lb/>minime quietura videretur. Adversus hunc igitur nascentem morbum remedia quaerens civitas,
				<lb/>non subito, nec impotenti et temerario impetu, sed maturitate consilii et prudentia vestigabat.
				<lb/>Graviter ferre pontificem romanum Bononiae occupationem non ambiguum erat. Formidari
				<lb/>etiam mediolanensis robur a Mastino caeterisque finitimis tyrannis aestimabatur. Cum his
				<lb/>omnibus si societas iniretur, accedentibus Etruriae civitatibus quae erant in foedere, satis
				<lb/>superque virium fore ad comprimendam Mediolanensis potentiara iudicabant. Data his omnibus
				<lb/>occulte opera est a civitate. Denique, civitatis Consilio et opera factum est, ut legatus
				<lb/>a pontifice missus et tyrannorum civitatumque oratores huius rei gratia in unum coirent.
				<lb/>Conventus congressusque omnium Aretii fuit. In re agitanda tractandaque, Perusini, quoniam
				<lb/>longius aberant a suspicione peri culi, minus eam societatem appetere comperti sunt, etsi id
				<lb/>non aperte, ne discrepare a sociorum voluntate viderer;tur; sed per singula rerum tractandarum
				<lb/>capitula difficultatem reperientes disceptantesque ac demum alligantes, rem in longum
				<lb/>protrahebant. Inter hanc moram, nuntius de Mastini morte supervenit; eaque de causa, conventus
				<lb/>re infecta dimissus, cum, iam deprehensa Perusinorum mente, vel praeter eos statuissent
				<lb/>caeteri societatem coire. Hoc igitur quasi fortunae beneficium coeptis suis faventis
				<lb/>accipiens praesul (senserat enim conventus Aretii factos, et contra se parari illa intelligebat),
				<lb/>maiora statim animo concepit. Itaque, dedita confestim sagaci opera, per Etruriam ac Flaminiam
				<lb/>cunctos diversae factionis homines in suam amicitiam tutelamque pellexit. Ne quid
				<lb/>vero sibi a tergo relinqueretur, Mastini filium, qui mortuo patri in dominatu auccesserat,
				<lb/>multis magnisque pollicitationibus delinitum, non modo avertit a proposito paterno, verum
				<lb/>etiam foedere sibi insuper amicitiaque coniunxit. Quo facto caeteri quoque per Galliam
				<lb/>tyranni in eius amicitiam concessere. Inter haec, propositum dissimulans, de florentino populo
				<lb/>amicissime loquebatur, scribebatque nonnumquam, quo suspicionem auferret. Bononiae copiis,
				<lb/>quas ea in urbe habebat, Bernabovem praefecerat nepotem, viderique cupiebat mentem suam
				<lb/>ad alia spectare. Quin etiam, ut alibi implicaretur bello, exercitu ad Imolam misso, obsideri
				<lb/>eam urbem iussit. Affuerunt in obsidione Bononienses magno quidem numero, iussi hoc
				<lb/>agere, ne, relicti domi, per absentiam copiarum aliquid molirentur. Affuerunt etiam Faventini
				<lb/>et Forolivienses, quorum tyranni, partim ob inimicitias romani pontifici?, partim simili
				<lb/>studio partium, sese Mediolanensi coniunxerant. Praeter hos, copias suas adduxerat Bernabos
				<lb/>equitum ad tria milia, peditum vero mercede conductorum ad quatuor millia. Hac multitudine
				<lb/>copiarum fretus, Imolam primo statim adventu expugnare aggressus est. Quod cum
				<lb/>minus succederet, eam undequaque praesidiis cinxit. Vi autem expugnare amplius non tentavit,
				<lb/>expertus aliquotiens frustra conari se adversus urbem munitam fossis, atque ab his qui
				<lb/>erant intus egregie defensam. Florentinis vero haec intuentibus in dies magis crescebat formido,
				<lb/>praesertim cum Pisanos Mediolainensi adhaesisse rumor vulgasset. Et dubitabatur de
				<lb/>Pratensium Pistoriensiumque fide, quae oppida et finitima urbi et opportunissima bello inferendo
				<lb/>plurimum erant. Forum si alterutro potiretur adversarius tam potens, actum de libertate
				<lb/>existimabatur. Suspiciosiorem vero rem faciebant eorum discordiae, per quas facile surrepere
				<lb/>adversarius posset. Ad haec igitur ante omnia conversae mentes, neque negligendum
				<lb/>neque differendum statuere. Itaque, multitudine confestim armata, missisque repente copiis,
				<lb/>ad ipsa Prati moenia, non tam hostili quam inopinato terrore posuerunt castra. Pratenses,
				<lb/>subita re trepidi, utpote qui nec rationem huius facti neque consilium nossent, sumpserunt
				<lb/>raptim arma, et ad eam partem oppidi qua castra erant concurrerunt. Ibi, cum Florentinos
				<lb/>in armis cernerent, nihil hostiliter molientes, neque laedentes quemquam, sed illud modo postulantes,
				<lb/>ut ad tollendas suspiciones, custodia eius oppidi florentino populo traderetur, pro
				<pb n="175"/>
				<lb/>communi utilitate quieteque eam liabituro, etsi dura vox plerisque videbatur, tamen, quando
				<lb/>tantae copiae ad portas starent, ipsi vero imparati omnino essent, incerti primum consilii aliquandiu
			<lb/>stetere, neque concedere postulata neque negare audentes.</p>
			<p><lb/>Inter haec, florentini cives qui in armis erant, ut quisque notum amicumque Prati habebat,
				<lb/>compellando benigne exhortandoque, in sententiam trahere conabantur, monentes, quoniam
				<lb/>desiderium florentini populi conspiciant, parere voluntati quam vim experiri malint;
				<lb/>multa quae interdum aspera primo videnntur, prospera tamen ad extremum reperiri; id esse
				<lb/>consilium florentini populi, ut non mimis de Pratensium, quam de sua propria salute cogitetur.
				<lb/>His tandem vocibus ac virorum reverentia et praesenti necessitate compulsi, Pratenses
			<lb/>portas aperuere, et Florentinorum praesidium intra moenia recepere.</p>
			<p><lb/>Et res quidem pratensis in hunc modum composita suspitionem ab ea parte sustulerat.
				<lb/>Restabant Pistorienses. Ea quo amplior erat civitas, eo cautiori studio tractanda videbatur.
				<lb/>Sed obtulit occasionem idoneam seditio, quae recens in ea civitate coorta, partem civium
				<lb/>egerat extorrem. Itaque, per speciem officii, praesidium eo mittere Florentini postularunt.
				<lb/>Pistorienses vero non dissimili figmento id recipere annuerunt; sed nec ita multum, ut sibi
				<lb/>formidandum esset, et eos ipsos quos receperant sacramento obligarunt. Quare, per eam
				<lb/>quidem viam nihil profectum videbatur. Et suberat formido mentibus infixa, qua intenti
				<lb/>priores civitatis, dum ipsi per sese absque populi scitu providere festinant, inhonestum tandem
				<lb/>consilium susceperunt. Re enim cum exulibus Pistoriensium arcane composita, subitarias
				<lb/>cum illis miserunt copias. Hi, noctu progressi, nullo penitus auspicante, primo statim
				<lb/>adventu scalis moenia conscenderunt, et quosdam in urbem dimiserunt. Ipsi vero, de muris
				<lb/>clamorem tollentes, sperabant milites, qui praesidii causa missi fuerant, una secum rem aggressuros.
				<lb/>Etenim praemiserat magistratus ad eos Petrum quemdam conducendis militibus
				<lb/>scribam, et ob id plerisque eorum familiarem, qui rem ediceret. Sed is, sive metu, sive negligentia,
				<lb/>per viam desederat. Itaque milites, totius rei ignari, ut primum clamor e muris sublatus
				<lb/>est, integra tide cum Pistoriensibus concurrerunt, factoque confestim globo, ingressores
				<lb/>deturbarunt. Ita pulsi e muris qui cum exulibus ascenderant, quot eorum se in urbem dimiserant,
				<lb/>aut capti aut interfecti sunt. Crediderant primo Pistorienses exulum modo suorum
				<lb/>fuisse conatum; qui error audaciam eorum plurimum iuvit. Sed postquam ax captivis adesse
				<lb/>florentini populi copias intellexere, atquc orta subinde lux vexilla patefecit, maiorem sibi
				<lb/>imminere periculi molem sentientes, ad certamen se compararunt, et ad tutelam urbis acrius
				<lb/>surrexere. Haec paulo post Florentiae vulgata optimum quemque et gravissimum commoverunt,
				<lb/>lacerabaturque circulis et conventibus magistratus coeptum, utpote foedum atque nefarium.
				<lb/>Ignaviam vero et imperitiam omnes detestabantur. Iam vero non adauciam modo suspitionem,
				<lb/>sed certum in periculum rem coniectam existimabant, putantibus cunctis Pistorienses,
				<lb/>tanta fraude iniuriaque compulsos, ad tyrannum ciusque propinquas opes se haud
				<lb/>dubie conversuros. Cum vero quid agendum foret consultaretur, etsi coeptum improbabant
				<lb/>omnes maxime, tamen quid potissimum ut in malis sequendum foret dubitabant. Denique,
				<lb/>coacto civium concilio, cum de hoc ipso consultaretur, assurgens quidam ex senioribus, in
				<lb/>hunc fere modum orationem habuit: "<q>Si res integra nobis foret, o praesides, nec attentata
					<lb/>prius neque detecta, non difficile mihi videretur consilium explicare; quippe suspitionem
					<lb/>libertatis alterius occupandae finitimis inferre, et omnem incertum atque iniustum motum,
					<lb/>nostris rationibus inimicum censerem. Nunc autem eo difficilior consultatio est, quod perperam
					<lb/>et pene contra naturam agitur. Quippe, caeteri quidem omnes ante rem consultare
					<lb/>solent; vos autem (quod bona venia dictum sit) post rem actam consilium postulatis. Atqui
					<lb/>bono quidem animo factum a vobis, praesides, existimare debemus qualecumque tandem sit
					<lb/>factum; nota est enim integritas vestra et fides, et animus in republica sincerus et rectus.
					<lb/>Verumtamen res gerendae, praesertim magnae, et non ad privati alicuius sed ad totius civitatis
					<pb n="176"/>
					<lb/>discrimen pertinentes, non propositum solummodo bonum, sed considerationem maximam
					<lb/>et circumspectam multorum considerationem efflagitant. Nam ea quae multorum
					<lb/>sunt, a paucis determinari nec honestum est, nec illis ipsis qui dcterminant tutum. Populus
					<lb/>enim, nisi suarum rerum auctor ipse sit, quaecumque non recte ceciderunt exagitare solet,
					<lb/>ac poenas nonnumquam imperiose exigere. Sed facta quidem ne facta sint fieri non potest.
					<lb/>Itaque, haec omittamus conqueri, et quid remedii sit in hisce malis potius meditemur. Dico
					<lb/>igitur non esse pistoriense coeptum a nobis deserendum, non quia id probem, sed quia, cum
					<lb/>semel coeptum fuerit, periculosum nimis foret, si in hac suspitione Pistorienses dimitterentur.
					<lb/>Longe autem minus dubitandum esset de Pistoriensium voluntate, si lacessiti non fuissent
					<lb/>a nobis, qui, praeter quam occupare nocturna frauda illorum urbem, exules insuper
					<lb/>inimicos eorum qui rempublicam gubernant armatos reducere in ipsorum cervices studuimus.
					<lb/>Haec autem qualia sint de nobis ipsis coniecturam facite. Neque enim, cum ipsi tam caram
					<lb/>habeamus libertatem nostram, cum pro illa pericula omnia, mortem etiam, si expediat,
					<lb/>oppetendam praedicemus, non eumdem sensum esse caeteris hominibus extimandum est.
					<lb/>Nonnullis forsan eius rei facultatem deesse? at enim voluntatem omnibus eamdem esse putandum
					<lb/>est. Reductionem vero exulum nostrorum quibus nos, quaeso, indignationibus perferremus,
					<lb/>si non pactione consensuque nostro, sed armatos et per vim improvisam quis eos
					<lb/>reduceret contra cervices nostras? Haec igitur omnia pensantes, inimicissimo erga nos esse
					<lb/>animo Pistorienses existimare debemus, ac potestatem omnem praeripere nocendi. Illud
					<lb/>modo ostendatur verbis non esse propositi nostri libertatem eorum auferre, sed pro incolumitate
					<lb/>sua ac nostra praesidium in urbe ipsorum quoddam habere, quo et ipsi tranquilius
					<lb/>degant, nos vero securius, et suspicio de mentibus florentini populi auferatur; quod
					<lb/>si recipere nolint, non esse nos sic habituros, ut cum hac suspicione nos et ipsi dimictantur.
					<lb/>Denique ostendatur illis esse in eorum arbitrio, utrum hostem florentinum populum
					<lb/>an propitium et amicum habere malint. Nec ob ea verba relardentur quaecumque ad obsidendas
					<lb/>expugnandasque urbes sunt comparanda. Rogentur auxilia socii; copiae omnes ad
					<lb/>Pistorium cogantur; iuventus nostra sub vexillis egrediatur; ostententur machinae; tormenta
					<lb/>convehantur, ut non levi conatu, sed praesenti obstinatoque animo cuncta facere videamur.
					<lb/>Aut enim verbis apparatuque nostro fiectentur Pistorienses ; aut si pertinaces protervique
					<lb/>esse pergent, malo domiti frangentur. Dixi quae mihi optima factu in hoc tempore videantur.
				<lb/>Deum rogo vestris in mentibus ponere quae salutaria maxime sint futura"</q>.
				<lb/>Hanc sententiam ad extremum secuta civitas, statuit ab incepto haudquaquam desistere,
				<lb/>sed extrema cuncta experiri, quo Pistorium in potestatem venire cogeretur. Hac itaque
				<lb/>mente, undique copias contrahere, ac maiore vi urgere Pistorium perrexere, ut essent intra
				<lb/>triduum in castris armatorum supra quindecim millia. Hac multitudine urbem circumdantes,
				<lb/>vallo et fossa illam cinxere, ut nemo iagredi egredive posset. Pistorienses contra, vi summa
				<lb/>obnixi, ius libertatemque tueri contendebant, neque noctu neque interdiu laboribus absistentes.
				<lb/>Milites autem florentini populi qui intus fuerant incolumes dimiserunt. Neque enim
				<lb/>nocte illa qua tentata invasio est, inutiles fuerant Pistoriensibus, nec postea quicquam contra
				<lb/>tidem egerant, sed arma tenentes, cum honestate quierant, nec faventes cuiquam neque molesti.
				<lb/>Et Pistorium quidem in hunc modum obsidebatur. Hostilis tamen oppugnatio deerat;
				<lb/>colloquia vero prope quotidiana tiebant obsessos inter et obsidentes, his, ut acciperent praesidium
				<lb/>in urbem, ad tollendas suspiciones; illis, nec iustam nec aequam postulationem, nullamque
				<lb/>esse causam cur suspicari de se debuerint, contendentibus. Sed cum per eum modum
				<lb/>nihil proficeretur ac teri frustra tempus appareret, et colloquia ipsa interdum liberius
				<lb/>agitata contentionem certamenque accederent, ad vim converti res coepit, et quasi insto cum
				<lb/>hoste bellum et oppugnatio parabatur. Ea de causa, vineas agere turresque ligneas excitari
				<lb/>atque caetera convehi ad oppugnandas urbes opportuna cum aspicerent Pistoriensium ii qui
				<pb n="177"/>
				<lb/>amiciores florentini populi per omnem vitam fuerant, veriti ne, oppugnatione adhibita, reliqui
				<lb/>Pistoriensium ad opes tyranni convertantur, ac suarum partium eversio sequatur, praestare
				<lb/>tandem statuerunt praesidium florentini populi in urbem recipere. Horum sententiam (erat
				<lb/>enim haec maxima pars) caeteri quoque tandem secuti sunt. Per hunc modum res male
			<lb/>coepta bonum tandem exitum habuit.</p>
			<p><lb/>Pistorio Pratoque receptis, Florentini, minns iam suspiciose degentes, conquierunt. Neque
				<lb/>enim hostile quicquam adversus se moveri intuebantur, neque causas ullas belli iustas
				<lb/>subesse. Sublata quoque facultate propinqui alicuius oppidi potiundi, magna ex parte obviatum
				<lb/>periculo existimabant. Et augebat fidem caritas ficta, quod praesul ac sui qui Bononiae
				<lb/>praeerant honorificentissime de florentino populo loquebantur; et quotiens quid incidebat,
				<lb/>promptus in primis erat favor, ut nihil minus diceres quam aliquid adversi cogitare, contentumque
				<lb/>vicinitate, satis bene secum agi, si dominatus Bononiae sibi nequaquam turbaretur.
				<lb/>His de causis. Florentini neque militem parare, neque ducem pergebant, ne ipsi non parum
				<lb/>confidere praesenti quiete viderentur, eoque ipso quod augerent copias, aliquid suspitionis
			<lb/>illi afferrent.</p>
			<p><lb/>Enimvero, parandi augendique copias praesuli magna suberat facultas. Nam et imolense
				<lb/>bellum superstes videbatur, et per Galliam suspitiones metusque praetexere non difficile erat,
				<lb/>et nova Bononiae dominatio contra cives ipsos suspiciosissima, citra ullum florentini populi
				<lb/>respectum, robur et arma flagitare videbatur. His rationibus effectum est, ut civitas inter
				<lb/>spem et metum dubia perstaret inermis, adversarius vero armaretur. Cum satis paratus esset
				<lb/>mediolanensis praesul, cives bononienses primarios in ea civitate homines quasi coniurationis
				<lb/>reos capi iubet. Ab his, uti voluit, tormentis extorquet sese de dominatu eius repellendo
				<lb/>liberandaque civi'tate cum florentino populo consilium iniisse. Hinc arrepta belli occasio est.
				<lb/>Quid enim minus deest tyrannis, quam falsas pro veris causas effingere ? Hanc igitur ille
				<lb/>praetexens causam, cum bellum movere statuisset, diversae factionis homines, quos per Etruriam
				<lb/>sibi coniunxisse supra diximus, ad se in Galliam vocat. Ivere frequentes, quasi salutandi
				<lb/>officio; quorum vero profectio suspiciosior erat, hi legatos misere. Eos ergo in unum
				<lb/>convocatos adversus florentinum populum incendit ; damna quae singuli per superiora tempora
				<lb/>perpessi fuerant commemorant; venisse tempus aflirmat, si modo viri esse velint, florentinum
				<lb/>populum opprimendi, ac diversae factionis nomen penitus extinguendi; se enim, si operam
				<lb/>illi suam polliceantur, exercitum magna multitudine florentinum in agrum mittere, urbemque
				<lb/>urgere statuisse; providendum ab illis esse, cum exercitus illis in locis fuerit, quisque res
				<lb/>novas ut a suis oppidis unum sub tempus quanto maxime valet impetu moliatur; ita subito
				<lb/>circumventum undique florentinum populum resistere non posse. Huius dieta (erant enim
				<lb/>vero similia), propter summam dicentis auctoritatem ac potentiam, omnes qui aderant laetis
				<lb/>animis exceperunt, operam suam strenue polliciti, cohortati etiam, ne tam certae spei deesse
				<lb/>vellet. Re itaque in hunc modum composita, discedunt, quae opus ad bellum sunt tacite
				<lb/>parant, adventumque copiarum praestolantur. Praesul omnibus copiis Iohannem praefecerat
				<lb/>Vicecomitem, cui Olegiano fuit cognomentum, et quae fieri vellet secreto mandaverat. Hic
				<lb/>igitur, copiis undique in agrum bononiensem contractis, cum omnes in unum convenissent,
				<lb/>inde repente movens, nemine penitus suspicante, ad iugum Apennini duxit, qua bononiensem
				<lb/>agrum pistoriensemque disterminat. Ibi nocte una commoratus, altera nox luce circa Pistorium
				<lb/>descendit, nec longe ab ea urbe posuit castra. Florentini, subita re pene attoniti, quo
				<lb/>se verterent ad primum statim nuntium nesciebant; et trepidabatur ubique, et (ut in gravibus
				<lb/>repentinisque periculis accidere solet) subesse aliquid arcanae frau'dis timebatur. Missi tamen
				<lb/>raptim equites quingenti et pedites trecenti Pistorium intrarunt. Hi, praesidio quod
				<lb/>prius in ea urbe fuerant adiuncti, amicis quidem animos fecerunt ad urbem defendendam ;
				<lb/>et simul si qui res novas cuperent, eos adventu suo compressere. Legati etiam Inter primum
				<pb n="178"/>
				<lb/>statim tumulum ad Olegianum missi, qui causas sciscitarentur hostilis adventus, et quid sibi
				<lb/>vellet flagitarent. His in castra profectis, cum mandata exposuissent, nihil aliud dux hostium
				<lb/>respondit, quam consuesse praesulem mediolanensem amicis vicinisque suis qui iniuriis
				<lb/>premerentur subvenire; audiisse vero multos per Etruriam a Florentinis premi, et indigne
				<lb/>iniuriis affici; venisse ergo, ut his opitulelur; proinde aut accipiendum praesulem arbitrum
				<lb/>cognitoremque iuris et querelarum, aut vim eius experiundam. Eo responso accepto, legati non
				<lb/>disceptandum verbis rati cum eo qui non rationem sed arma inferret, e vestigio abscessere.
				<lb/>Erat hosti permagna spes urbe Pistorio potiundi, ducto maxime ea ratione, quod recenti
				<lb/>Florentinorum iniuria, Pistoriensium animos infensos piane exulceratosque putabat. Itaque,
				<lb/>cum iam omnes convenissent copiae, sub ipsa moenia profectus, recipi in urbem postulavit.
				<lb/>Id vero cum longe aspernarentur qui intus erant, obsidere oppugnareque perrexit.
				<lb/>Per hoc ipsum terapus multis per finitimas regiones locis tumultus sunt concitati. Nam
				<lb/>et Sacon a Bibiena Aretinorum oppido subito confestim insultu regionem terrore cladeque
				<lb/>involvit ; et Pactii Ubertinique ab eorum castellis omnia per superiorem Arnum loca repentinis
				<lb/>incursionibus infestarunt; et Ubaldini per mugellanum ruentes agrum Florentiolam et alia
				<lb/>quaedam castella improviso ceperunt, indeque auctis copiis late praedabantur. Quae uno
			<lb/>tempore nuntiata, cuncta horrore trepidationeque repleverant.</p>
			<p><lb/>Olegianus, aliquot dies circa Pistorium commoratus, cum perspiceret constanter a Pistoriensibus
				<lb/>resisti, et motum intra urbem nuUum oriri, nolens in eo uno tempus terere, ab oppugnatione
				<lb/>destitit, ac Florentiam versus recta via per agrum pratensem exercitum duxit,
				<lb/>habens equitum supra decem, peditum vero mercede conductorum supra sex millia; praeter
				<lb/>hos auxiliarium voluntariorumque multitudo ingens sequebatur. Cum his copiis haud procul
				<lb/>ab urbe castra fecit super Bisentium amnem. Commeatum exercitui praedae rapinaeque
				<lb/>primo adventu suppeditabant egregie. Longa enim pace bonis omnibus refertas domos et
				<lb/>pecoris magnam vim nacti, ab his facile educabantur. Agmina vero armatorum saepe ad
				<lb/>portas usque discurrentia magno tumultu infestabant. His in locis cum aliquot dies perstitissent,
				<lb/>et commeatus profligate abusus iam deficere videretur, simulavit hostis se trans urbem
				<lb/>ducere in animo habere; et iactabant in castris ad Salvianum templum vexilla posituros.
				<lb/>Id cum ex captivis transfugisque cognitum esset, permoti eo terrore Florentini, fossam a
				<lb/>moenibus urbis ad proximum inde collem, parum citra viam bononiensem, subito perficiendum
				<lb/>opere curaverunt; eamque fossam crebra statione militum ac magna sagittariorum manu
				<lb/>die noctuque custodiebant. Fesulana vero in arce summa praesidium munierunt, quo transitus
			<lb/>hostium impediretur.</p>
			<p><lb/>Inter haec Olegianus, sive deterritus munimentis, sive quod ab initio ita constituisset,
				<lb/>omissa transeundi cura, retro profectus, ad Marinara fluvium castra fecit. Ibi Calentiano
				<lb/>aliisque munitis quibusdam locis expugnatis, cum praedae aliquantum ex eo redegisset, per
				<lb/>ipsum fluvium profectus, arctis difficillimisque saltibus praemisso pedite occupatis, nullo impediente,
			<lb/>in agrum mugellanum transmisit.</p>
			<p><lb/>His rursus in locis Barbarinum et alia quaedam castella non satis contra vim hostium
				<lb/>munita, dedentibus sese incolis, suscepit; a quibus commeatu abunde refectus cum esset,
				<lb/>Scarpariae copias admovit. Placuerat enim iampridem hostibus ea belli sedes, quod ad Bononiam
				<lb/>versa Apenninique arcibus finitima, opportunitates ad bellum quamplures habitura
				<lb/>videbatur. Itaque id oppidum in potestatem redigere omnino constituerant, volentes belli
				<lb/>totius sedem in eo oppido constituere Florentini quoque, statim atque in agrum mugellanum
				<lb/>transisse hostem intellexere, hoc idem coniectura suspicati, valido confestim praesidio
				<lb/>delectorum militum Scarpariam firmarunt; qui oppidanis coniuncti, purgatis fossis valloque
				<lb/>refecto (neque enim totum moenibus cingebatur oppidum), alacribus animis obsidionem expectabant.
				<lb/>Hostes igitur, magno tumultu copiis admotis, cum nihil trepide neque temere agi
				<pb n="179"/>
				<lb/>ab iis qui intus erant conspexisspnt, sed constanti animo sagacique Consilio obviam iri, accuratiore
				<lb/>oppugnatione opus fore arbitrati, circa illud consederunt, et machinas atque tormenta
				<lb/>caeteraque oppugnandarum urbium instrumenta parare adorsi siint. Contra vero obsessi,
				<lb/>permaximum sibi certamen impendere cementes, omnia qiiae auxilio consuerunt esse,
			<lb/>iam inde prospicere atque meditari severe nimium disciplina coeperunt.</p>
			<p><lb/>Dum haec ad Scarpariam sferiintur, Sacon, diversarum partium bominibus sibi coniunctis,
				<lb/>cum duobus millibus peditum et quadringentis equitibus per agrum aretinum evadens, circa
				<lb/>Ambram fluvium duxit, coofitans inde, maiori coacta manti, Varicum caeteraque superioris
				<lb/>Arni oppida e regione diversa urfrere. Adversus banc tumultariam maniim excitatis superioris
				<lb/>Arni populis, atque capere arma iussis, magna confestim peditum manus apud Varicum
				<lb/>convenit; et accesserunt insuper equites Florentia missi circiter trecentos. Coniunxerunt
				<lb/>se quoque bis copiis Aretinorum equites peditesque, qui vestifna bostium secuti, andata manu
				<lb/>quae Varici parabatur, et ipsi eo profecti, sese illis coniunxerunt. His copiis omnibus praefectus
				<lb/>est Albertaccius Ricasolanus: qui cum multitudine abundaret (erat enim concursus ad
				<lb/>eum vehementer factus), non expectare adventum bostis, sed ultro ad ipsum ducere constituit.
				<lb/>Sacon per id tempus circum Ambram castellum positis castris (est enim eiusdem cum fluvio
				<lb/>nominis), adigere id in potestatem nitebatur. Cui cum nostri contra quam ille aestimarat numero
				<lb/>et structura superiores apparuissent. veritus Sacon, ne primo statim adventu pugnare cogeretur,
				<lb/>undique in unum suos contrabi conglobarique iussit; structaque de superiori loco
				<lb/>acie, nullum a suis motum fieri permittebat, sed consistentes loco, expectare invadentes atque
				<lb/>ulcisci. Ricasolanus autem, cum videret bostes in colle sese continere, anceps parumper stetit
				<lb/>adoriretur ne eos, iniquo licet loco stantes, an potius differret. Et placebat multis eos statim
				<lb/>invadere. At enim duci, cuius fidei multitudo commissa erat, periculosum videbatur subitarium
				<lb/>militera (erat enim collectitius vix dum inter se notus) exercitato hosti loco iniquo obiicere:
				<lb/>et simul inclinarat iam sol, nec multum supererat diei. Itaque, cum ad pugnam provocasset,
				<lb/>ac manifestum esset hostem illam detrectare, contentus minas eorum iactantiamque
				<lb/>primo statim adventu suo repressisse, delecto castris idoneo loco, non procul ab hoste consedit.
				<lb/>Eius noctis cura iam media pars transacta esset, bostes, desertis silentio castris abiere.
				<lb/>Quod cum prima statim luce palam esset, indignationes quaerelaeque ortae sunt, praesertim
				<lb/>apud eos quibus e vestigio placuerat invasisse. Quamobrem, ne insectari quidem vestigia
				<lb/>voluere. Aretini post fugam bostium confestim domum versus iter arripuere, veriti, ne Sacon
				<lb/>aliquid cladis rediens inferret. Caeteram vero dux miiltitudinem Agnanum duxit. Receperant
				<lb/>enim se per noctem in id castellum equites bostium circiter ducentis, Bustaccium
				<lb/>Ubertinum secuti ipsius loci dominatorem. Nostri ergo, bortante duce, primo statim adventu
				<lb/>castellum expugnare adorti, cum planiorem iam eius partem cepissent, eruptione hostium
				<lb/>paulo post deturbati, atque expulsi, et damna quaedam alia susceperunt, et signa militaria
				<lb/>tria amiserunt. Ea veluti ignominia tacti irritatique, cum rursus malore vi adoriri statuissent,
				<lb/>et appareret victoriam fore in manibus, non tamen incruentam, nec sine multorura certissima
				<lb/>clade, colloquia peropportune inducta sunt : pactique tandem bostes, ut sibi incolumibus
			<lb/>abire liceret, Agnanum dedidere.</p>
			<p><lb/>Per hoc ipsum tempus, praesul, oratoribus ad Pisanos missis, ut bellum adversus Florentinos
				<lb/>susciperent, flagitabat. Etsi enim pax erat civitatibus, tamen, quia audierat pervetustas
				<lb/>utrique populo inimicitias fuisse, studiaque partium omnino diversa, persuaserat ipse sibi perfacile
				<lb/>eos, tali praesertim opportunitate oblata, ad capessendum bellum impellere posse. Hac
				<lb/>igitur fiducia, legatis ad Pisanos missis, refricandis vetiistis Florentinorum iniuriis, multaque
				<lb/>pollicendo ostentandoque, et studia partium incendendo, ad suscipiendum bellum cohortatus
				<lb/>est. Pollicebatur autem Bornabovem nepotem cum maximo novoque equitatu se ad Pisanos
				<lb/>missurum, qui illis coniunctus, alia ex parte novo exercitu Florentinos adoriretur. Haec facunda
				<pb n="180"/>
				<lb/>oratione ab oratoribus explicata audientes illexerant, praesertim cum inevitabilem ruinam florentini
				<lb/>populi certamque existimarent perniciem haud dubie secuturam. In Pisanis tunc maxime
				<lb/>Gambacurtae pollebant, familia opulenta atque otii appetens, et a studio florentini populi
				<lb/>nequaquam abhorrens. Ili ergo, verissimam rationem secuti, intelligebant ea quae postulabantur
				<lb/>non minus Pisanorum libertati quam Florentinorum periculum afferre; praesulem enim
				<lb/>dominatum quaerere, idque unum meditari; nec si Florentiae compos fiat, Pisis temperaturum.
				<lb/>Monentes igitur privatim singulos, ne Florentinorum odio libertatem propriam abiicere velint,
				<lb/>reiicendi postulata auctores fuere. Ttaque, tandem legatis id modo responsum est: Pisanum
				<lb/>populum de rebus postulatis legatos ad praesulem mittere constituisse, coramque responsuros
				<lb/>esse. Nec multo post legati ab bis profecti cum ad praesulem pervenissent, allegata Florentinorum
				<lb/>pace, quasi deliberabundi subsistebant, neque negantes postulata neque piai e recipientes.
				<lb/>Quam ludificationem cum animadverteret praesul, intelligeretque non ex populi
				<lb/>pisani, sed ex paucorum voluntate id agi, confestim oratores suos maiori apparatu Pisas remisit,
				<lb/>iubens, ut concionem populi flagitarent, et in ea multitudinem alloquerentur. Oratores
				<lb/>igitur praesulis, reversi Pisas, cum sibi a magistratu concio data esset, ingressi ad multitudinem,
				<lb/>verba fecerunt, maxima pollicentes auxilia, ac victoriam in manibus esse praedicantes,
				<lb/>modo ipsimet sibi nolint deesse. Multitudo autem Pisanorum haec libenter audivit ob Florentinorum
				<lb/>odium, et annuere postulatis cupiens erat: reverentia modo gubernatorum eos
				<lb/>morabatur. Tunc magistratus ad legatos conversus, "<q>Laudastis, "</q>inquit, "<q>o legati, veterem concionandi
					<lb/>morem; et recte quidem. Nam, quid laudabilius quam populum ipsum sua ipsius
					<lb/>et scire et agere? Caeterum, illud quoque laudetis oportet, secundum eumdem morem, ut
					<lb/>libera deliberandi ratio sit, nec ob alicuius praesentiam quae quisque sentit dicere cunctetur.
				<lb/>Quamobrem, rectum fuerit vos concione excedere"</q>. Id cum fecissent legati (neque
				<lb/>enim repugnare honestum erat), magistratus, quae dicenda videbantur ex integro praefatus,
				<lb/>ad populum retulit de legatorum postulatis. Tunc Francischinus Gambacurta, princeps eius
				<lb/>familiae, assurgens, in huno modum verba fecisse dicitur: "<q>Cum praesule mediolanensi tanta
					<lb/>mihi privatim amicitia est, ut non existimem alieni Pisanorum esse maiorem. Nam et vetustam
					<lb/>cum illo familiaritatem habeo, iam inde a parentibus coeptam, ac multis quidem
					<lb/>illius beneficiis, nonnullis etiam meis obsequiis, continuo studio adauctam. Sed haec privatim
					<lb/>mihi tuenda censeo. Publice autem dum consulitur, caritas patriae me vindicat sibi,
					<lb/>cui pietatem debitam negare non possum. Quare mihi veniam ille dabit, si patriae saluti
					<lb/>magis consultum esse velim, quam illius sive potentiae sive cupiditati. Adversum Florentinos
					<lb/>suscipere nos bellum postulat, et magnas copias magnaque auxilia nobis pollicetur;
					<lb/>ruinam vero florentini populi certissimam nobis repromittit. Urget denique et instat per
					<lb/>oratores suos, ut haec ceu nobis commodissima suscipiamus, et insurgamus ad bellum inferendum.
					<lb/>Mihi vero in ista consultatione illud maxime cavendum videtur, ne, nimio Florentinorum
					<lb/>odio, turpe ac damnosum nobis consilium assumamus. Numquam enim recte
					<lb/>consulit qui odio consulit. Honor sane atque utilitas libero animo in consultantibus quaeri
					<lb/>debent. Ad haec duo prudentes viri Consilia sua dirigunt universa. Haec igitur qualia sint
					<lb/>in hac re proposita considerare ne pigeat. Pacem et foedera esse nobis cum florentino
					<lb/>populo sciunt omnes, nec posse adversus illos a nobis bellum moveri, nisi contra fidem,
					<lb/>contra promissiones, contra iusiurandum, quod de pace servanda praestitimus, veniatur.
					<lb/>Quae igitur tanta utilitas ex hoc foedifragio provenire nobis posset, ut non praestabilius
					<lb/>sit conventa servare, quam turpiter et ignominiose fidem fregisse ? In gubernanda republica
					<lb/>honoris curam magis habendam esse quam utilitatis omnes fatentur. Ut enim magna
					<lb/>est civitatis dignitas magnaque maiestas, ita et tidem et gravitatem inesse maximam decet.
					<lb/>Itaque, multa in privatis hominibus toleramus, et inconstantiae avaritiaeque ac sordidis questibus
					<lb/>veniam impartimur, quae in civitate nullo modo forent toleranda. Splendor enim et
					<lb/>fides et gravitas in civitatibus elucere debent. Nam unius aut alterius aut paucorum quorumdam
					<lb/>improbitas hominum forsan vitari nequit. Ut vero totus populus deliberatione
					<pb n="181"/>
					<lb/>publica deiceret, ac fidem promissaque consultoinifringat, nimis foret detestandum. Contra
					<lb/>honorem igitur ac dignitatem civitatis nostrae hanc postulationem esse constat; quam etsi
					<lb/>magnae utilitates sequantur, tamen concedere nullo modo debemus. Quid vero, si nullam
					<lb/>inesse utilitatem apparet? quid, si insuper maximi damni periculum ? An capieraus id consilium,
					<lb/>quod sit turpe simul ac damnosum ? An est quisquam vestrum usque adeo hebes, ut
					<lb/>non intelligat, bello a nobis suscepto, necessarium fore, ut vel vincat praesul vel non vincat?
					<lb/>Atqui, si non vincat, duriores infestioresque habebimua Florentinos, qui cum sint vicini
					<lb/>perpetuo futuri, nunquam acerba vicinitate carebinius. Sin autem vincat, potentissimam
					<lb/>vicinitatem praesulis recipiemus. Equidem, polentissimum ac late dominantem videre praesulem
					<lb/>velim, dum tamen procul a civitate nostra. Licet enim amicissimus sit, ac propensissima
					<lb/>benevolentia erga populum pisanum affectus, nunquam tamen eum pluria facere nos
					<lb/>existimabo, quam mediolaiienses cives suos, quibus tamen dominalur; adeo cupiditas imperandi
					<lb/>cuique celso animo indita est! Nos libertatem a patribus noslris relictam tueri debemus,
					<lb/>ac finitimos optare potius aequos ac pares nobis, quam praepotentes ac formidabiles,
					<lb/>qui, si modo velint, possint libertatem auferre. At subiici Florentinos optabile nobis est!
					<lb/>Fateor, modo sine iactura libertatis nostrae id lieri possit. Quod si periculum subiectionis
					<lb/>eorum subiectio nobis affert, potius stent, quam eorum mina civitatem quoque nostrani secum
					<lb/>trahat. Castrucius lucensis, vir magni animi, sed nequaquam pari potentia cum praesule,
					<lb/>nec pari dignitate, patrocinium opprimendi florentini populi cum sibi assumpsisset, quis
					<lb/>non gaudebat? quis non laetabatur? Atqui laetitia illa quantum moerorem nobis ad extremum
					<lb/>attulerit scimus! Non enim prius nocuit Florentinis Castrucius, quam Pisanos iugo
					<lb/>servitutis oppressit. Ita, dum aliis nocere voluerunt Pisani, sibi ipsis tyrannidem superinduxere.
					<lb/>Hoc ergo cavendum nobis censeo, praesertim cum potentia Castrucii cum praesulis
					<lb/>potentia nullo sit modo comparanda, nec dominandi consuetudo atque natura. His ergo rationibus,
					<lb/>pacem cum Florentinis servandam puto, ac praesuli hoc ipsum pro excusatione
					<lb/>allegandum, quod, salva fide ac promissionibus nostris, contra Florentinos bellum suscipere
				<lb/>non valemus"</q>. Haec oratio graviores pisanorum in sententiam traxit et certatim optimus
			<lb/>quisque surrexit ad haec ipsa consulenda.</p>
			<p><lb/>Secundum hanc orationem, magistratus populum rogavit vellent ne iuberent pacem cum
				<lb/>Florentinis rite factam servatamque contra iusiurandum fidemque publicam rumpere. Tunc
				<lb/>optimus quisque, quod facillimum erat, pro honestate, contra dedecus et infamiam populi,
				<lb/>suffragium tulit. Ita qui contra sentiebant, pudore deterriti, concessere; decretumque rite
				<lb/>dignitate pisani populi non videri pacem cum Florentinis initam, nulla interveniente iniuria,
				<lb/>perfringere. Per hunc modum pisana spes mediolanensem praesulem fefellit; quam ille
				<lb/>quasi certam ab initio complexus, eius maxime fiducia hetruscum susceperat bellum.
				<lb/>Hostes, inter haec, castris, ut diximus, ad Scarpariam positis, omni apparatu oppidum
				<lb/>oppugnabant. Machinis enim et tormentis circa dispositis muros diruere, tabulata deiicere,
				<lb/>propugnacula refringere, assiduo opere non cessabant. Grandibus insuper saxis rotatu tormentorum
				<lb/>in oppidum cadentibus tecta parietesque infringebantur, frequentesque sub eorum
				<lb/>casu obsessi peribant. Crebro etiam per noctem scalis, die vero subitanea et improvisa vi
				<lb/>oppidum aggressi, nullum requietis spatium dabant obsessis. Sed erat praefectorum ac militum
				<lb/>qui se oppido incluserant admiranda solertia. Muros enim ac propugnacula ubicumque
				<lb/>machinae deiecissent, magnis laboribus impigre reparantes, ac munera vigiliarum assidue
				<lb/>obeuntes, et quotiens manu opus erat, certatim se periculis obiectantes, provocantes etiam
			<lb/>saepe hostem, permagnam sunt in ea obsidione gloriam consecuti.</p>
			<p><lb/>Florentiae vero per hoc tempus omnia circumspecte simul impigreque agebantur; militem
				<lb/>conducere quam maxime numero, domesticorum acrem delectum habere, socios in amicitia
				<lb/>continere, hortari, agere, bonam spem afferre, magno et invicto animo rebus incumbere.
				<pb n="182"/>
				<lb/>Iam mercede conductorum effecerant equitum germanorum circiter duo millia quingentos.
				<lb/>Venerant insuper Seaensium equites ducenti; Perusinorum vero sexcenti expectabantur. Ad
				<lb/>hos si domesticus equitatus peditatusque, qui passim affluebat, adderetur, sufficientem exercitum
				<lb/>videbantur habituri. Mittere vero has copias adversus liostem decreverant, obsessisque
				<lb/>auxilium praesentes afferre. Hoc propositium Florentini populi, totamque huiusce rei spem
				<lb/>conatumque turbavit paulo post equitum perusinorum adversus casus. Illi enim cum expectarentur
				<lb/>vehementer, ac in itinere iam essent, Sacon, adventu eorum cognito, cum duobus millibus
				<lb/>peditum et quingentis equitibus obviam profectus, apud vicum qui dicitur Ulmus, duobus
				<lb/>passuum millibus ad Aretio, nocte una commoratus, primam sub lucem invasit. Et praelium
				<lb/>satis acre primo statim congressu initum est. Nam perusinorum equitum pars iam equos
				<lb/>conscenderat, iter ingressura. Haec itaque pars impetum Saconis forti ter excepit, et caeteris
				<lb/>arma capiendi prosiliendique in equos spatium dedit, ut iam Perusini haud dubie equitatu
				<lb/>pares futuri viderentur. Sed postquam pedes superiore de colle, ubi Saccn eum collocaverat,
				<lb/>supervenit, equitatumque Perusinorum in medio nactus adoriri coepit, fracti confestim
				<lb/>illi atque profligati, multa caede opprimuutur. Qui vero a caede superfuerunt, capiuntur fere
				<lb/>omnes. Aretini seasere quidem pugnam, ac primum, egressi urbe, opem ferra Perusinorum
				<lb/>equitibus properabant. Mox vero, cum intellexissent Saconem cum copiis adesse (qui et tyrannidem
				<lb/>Aretii quondam habuerat, et extabat adhuc in urbe gebellinorum factio qua ille
				<lb/>nitebatur, exclusa quidem a reipublicae gubernatione, caeterum non satis extincta), veriti, ne
				<lb/>forte ob Saconis praesentiam motus aliquis intra urbem oriretur, e vestigio domum reversi,
				<lb/>clausis portis, in potestate urbem continere studuerunt. Eam ob rem, Saconi captivos equites
				<lb/>abducendi plurimo cum otio facultas fuit. Haec Saconis viatoria equitumque profligatio spem
				<lb/>consiliumque florentini populi mutari coegit. Neque enim, deficiente ea equitatus parte, satis
			<lb/>copiarum restare visum est, quae castra castris auderent conferre.</p>
			<p><lb/>Supererat igitur de liis qui obsidebantur formido, et quidem anxia. Nam illi, quamdiu
				<lb/>spes fuerat copiarum adventus, supra vires proprias contra vim hostium restiterant. Verum,
				<lb/>ubi rem trahi in longum frustrarique spem auxilii conspexerunt, labante iam animorum vigore,
				<lb/>minus alacriter tantam certaminis molem tolerabant, praesertim cum in dies labor ad
				<lb/>pauciores recideret, frequendbus vulneratis, quibusdam etiam peremptis, non paucis insuper
				<lb/>ob nimium vigiliarum operumque laborem iii varios morbos languoresque transvectis. Hae
				<lb/>vero diflicultates obsessorum nequaquam Florentiae ignorabantur. Lixae enim atque calones,
				<lb/>per noctem dimissi, latenter sese hostibus admiscentes, mandata et literas deferebant. Ex
				<lb/>quo cuncta scientibus metus insidebat animis ne illi, labore nimio fatiscentes, ab hoste pertinaci
				<lb/>tandem opprimerentur. In ea cura cum esset civitas, aliusque alium aspiceret, primus
				<lb/>omnium ausus est profiteri Iohannes Vicedomini e nobilitate florentina, celsi vir animi et bellorum
				<lb/>gnarus; trigintaque delectis militibus nocte profectus ad hostes, per media illorum castra
				<lb/>incolumibus suis omnibus Scarpariam ingressus est, receptusque ingenti laetitia, spem atque
				<lb/>animos confirmavit obsessis. Sed quae adhuc facta erant non satis videbantur, quaerebanturque
				<lb/>alii virtutis aemuli, qui ad obsessos pervaderent. Quod etsi multi cuperent, absterrebantur
				<lb/>tamen hostium diligentia. Neque enim iam fallere erat; sed vi et pugna opus fore
				<lb/>credebatur. Detrectantibus ergo caeteris, protiteri ausus est Iohannes Medix, iam tum inde
				<lb/>Clara vir fama. Hic igitur dedecus sibi ducens, si, quibusdam suorum civium inclusis et in
				<lb/>periculo constitutis, ipse liber atque expers periculi in oculis hominum vagaretur, nec patriae
				<lb/>indigenti debitam solveret pietatem, centum delectos milites sub vexillis ducens, diverso ab
				<lb/>hoste itinere ad Apenninum pervenit. Inde, structus atque paratus, intempesta nocte descendens
				<lb/>e diversa maxime regione, qua minus hosti suspicionis erat, castra ingressus, cum
				<lb/>primo statim adventu clamor et concursus hostium factus esset, tamen, nihilo deterritus, cum
				<lb/>globo suorum destrictis gladiis obvios caedente, pectore atque armis sibi viam aperuit, celeriterque
				<pb n="183"/>
				<lb/>praetervectus, ad obsessos pervenit, octoginta secum habens milites; nam viginti ex
				<lb/>omni numero, vel amissi vel exclusi, in via remanserant. Horum adventu recreati sunt qui
				<lb/>obsidebantur. Hostes vero, cum ingressum novorum militum conspexissent, indignatione perciti,
				<lb/>non ultra differre expugnationem statuere. Et instruroenta quidam machinaeque abunde
				<lb/>aderant, ligneae turres, cratesque et valli et arpagones, et Imius generis permulta; scalarum
				<lb/>praeterea numerus iugens. Quamobrem, armati omnes intolerandis prope clamoribus succedentes,
				<lb/>scalas atque alia pervincendi instrumenla intulere. Obsessi vero, uti praeceptum erat,
				<lb/>mirabili silentio adventum eorum expecta'runt, donec fossas transgressi successerunt moenibus,
				<lb/>ut miraretur quidem hostis neminem repugnare. Sed cum ad moenia successissent scalaeque
				<lb/>ponerentur, tunc, signo dato, tanta vis telorum saxorumque repente super ingesta est
				<lb/>ab obsessis, ut praecipites agerentur hostes, scalisque relictis, extra fossas eiicerentur, multis
				<lb/>occisis, pluribus etiam vulneratis atque oppressis. Constituerat dux iam inde ab initio
				<lb/>plura agmina, ut quieti fatigatis et integri succederent fessis, sperans per hoc obsessos, etsi
				<lb/>non alia vi, tamea laboris assi'duitate obruere. Itaque, ut primum agmen repulsum est, secundum
				<lb/>pugnae successit. Sed tanta fuit obsessorum virtus, ut pari vigore animi parique
				<lb/>alacritate adversus primos ultimosque resisterent. Ita, saepe mutatis agminibus, cum a solis
				<lb/>ortu ad meridiem usque puguatum esset, nec quicquam se proficere videret, receptui cani
				<lb/>iussit. Aliud deinde certamen paucis post diebus ad cuniculos fuit. Hostes enim iampridem
				<lb/>cuniculum agebant, sumnia quidem spe muri evertendi. Cum iam appropinquare moenibus
				<lb/>verisimile esset, soliciti qui obsidebantur de murorum ruina, praefodere ante moenia ex illa
				<lb/>parte et praevenire statuerunt, profundiorem agentes fossam, quo cuniculus hostium nudaretur.
				<lb/>Id cum studiose facerent, et ab hostibus prohiberentur, praesidio armatorum opposito
				<lb/>se tutabantur. Biduo per hunc modum res acta certamen animorum utrinque incendit, aliis
				<lb/>perlicere destinatum opus, aliis prohibere nitentibus. Tenia demum luce hostes ligneam turrem
				<lb/>primas ad fossas erexere, in qua pugnaiores collocati, non sagittis modo et tragulis sed
				<lb/>lapidibus etiam fodientes infestabant. Opus enim tiebat medium inter moenia oppidi ac
				<lb/>turrim hostium, impedito quidem ad coagressum loco, sed omnifariam telis exposito. Post
				<lb/>longum certamen, obsessi, incredibili virtute operarios protegentes, ut compleretur opus, pervicere,
				<lb/>cuniculumque infra repertum iniecto igne cremaverunt; eademque alacritate et secundo
				<lb/>victoriae cursu progressi, ligneam turrim, quam hostes ad inpediendum opus effecerant,
				<lb/>nudatam defensoribus incenderunt. Postero die hostes, quasi infamia superioris praelii tacti,
				<lb/>prima luce armato exercitu et in agmina diviso, cum partes suas cuique dux attribui sset,
				<lb/>ex composito vadentes, maiori quam antea conatu expugnare rursus oppidum aggressi sunt;
				<lb/>ac primo statim impetu, fasces et stipulam et materiam deferentes, primas complevere fossas.
				<lb/>Inde eas transgressi, cum ad secundas pervenissent, compiere quoque illas ac transire nitebantur.
				<lb/>Obsessi autem ab initio ex vallo ac moenibus repugnabant. Sed cum magis magisque
				<lb/>premerentur et compleri fossas cernerent, eruptionem facere cominusque ferire, ac
				<lb/>pedem pedi conferre non dubitarunt. Itaque, repente egressi oppido, praelium commisere,
				<lb/>ostendentes non tam moenibus quam armis et virtute sua confidere. Ea res ita hostes fregit,
				<lb/>ut receptui canerent; et omissa per vim expugnandi spe, ad dolum et fraudem converterentur.
				<lb/>Quiescentes igitur per diem, nocte intempesta trecentos delectos milites scalis
				<lb/>moenia invadere ab ea parte oppidi qua luna obumbrabat iusserunt. Caetera vero multitudo
				<lb/>cum facibus et telis omnique expugnandarum urbium apparatu e diversa maxime regione
				<lb/>summis clamoribus impetum fecit, volens totas obsessorum mentes in se conversas ab aliis
				<lb/>oppidi partibus per tumultum abducere. Obsessi vero, etsi nocturnam quietem avide complectebantur,
				<lb/>tamen, a vigilibus excitati, cum ad sua quique loca, ut constitutum erat, cucurrissent,
				<lb/>haud difficulter suspicati sunt hostilem dolum. Quamobrem, ubi aperta erat vis, aperte
				<lb/>repugnarunt; aliis vero locis silentio consistentes, si quid repente emergeret intenti erant.
				<lb/>Fervescente certamine, cum in id versos omnes existimarent, qui per umbram latuerant,
				<lb/>transgressi silentio fossas, scalas moenibus admoverunt. Cum iam piane couscenderent, repente
				<pb n="184"/>
				<lb/>clamor de superiori loco attollitur, saxaque et robora quaedam ad id comparata superfunduntur,
				<lb/>quibus elisi hostes atque deiecti, fractis etiam plerisque scalis, praecipites dati
				<lb/>sunt. Ubi vero patuit dolus, pugnam hostes dimisere. Obsessi vero (iam enim albescebat
				<lb/>dies), egressi oppido, machinas et omnia instrumenta quae per noctem admoverant igne cremarunt.
				<lb/>Olegianus igitur, omnia expertus, cum nimi se profecisse appareret, frigoraque iam
				<lb/>illis in locis equitibus molesta pabulique penuria instarent, dissolvere obsidionem statuit.
				<lb/>Quare, biduo post de tertia vigilia movens cum impedimentis omnibus, superato Apennini
				<lb/>proximo iugo, Bononiam versus remeavit Florentinus vero populus illorum qui obsessi fuerant
				<lb/>virtutem liberalitate gratissima prosecutus est. Militibus cunctis qui in oppido fuerant
				<lb/>duplicata stipendia; oppidanis autem vacatio munerum tributorumque in decennium data.
				<lb/>Iohannem autem et Silvestrem Medices, quod eximia virtute fuissent, equestri militia insigniri
				<lb/>honestarique decrevit, quingentis in singulos pondo auri pecuniae publicae decretis;
				<lb/>bis pro equestri ornatu; centura vero et quinquaginta in epuli apparatum. Traducti etiam
				<lb/>quidam ad populum e nobilitate, ex Donatis, Ruffisque et Vicedominis, qui in ea obsidione
			<lb/>rem strenue gesserant.</p>
			<p><lb/>Eodem anno in Aretinis motus rerum novarum gravis in extremum pene discrimen civitatem
				<lb/>adduxit. Brandaliae gens nobilis erat magnis opibus clientelisque. Eius familiae
				<lb/>principes, quamquam honore et gratia apud cives pollerent, tamen, offensi legibus, quae grandiores
				<lb/>familias a republicae gubernatione secludunt, infensi etiam popularibus quibusdam, qui
				<lb/>plus nimio posse in civitate videbantur, de invadenda republica consilium iniere. Spem vero
				<lb/>faciebat mediolanensis praesul, cuius potentia ubique per Etruriam implicata atque diffusa,
			<lb/>omnibus inde casibus imminebat.</p>
			<p><lb/>Aretini per id tempus in societate Florentinorum erant; ex quo facilius visum est, si
				<lb/>quid inde turbaretur tyranni favorem promereri. Hac igitur Brandaliae ducti spe, quosdam
				<lb/>e civibus, praesentem reipublicae statum indignantes, in societatem facinoris adscivere, celatimque
				<lb/>paratis externorum auxiliis, rem perficere maturabant. Expectabatur vero facultas
				<lb/>perficiendi talis. Florentini, dudum Aretii dominatu, ut supra ostendimus, potiti, arcem in
				<lb/>summa urbis parte facere coeperunt, quam complevit deinde atque absolvit Gualterius Athenarum
				<lb/>dux, cum Florentinis simul Aretinisque dominatus est. Pulso deinde tyranno libertateque
				<lb/>recepta, Aretini, arcem nacti, eam non everterunt, metu contrariae factionis, sed
				<lb/>illam servantes, fidos ad custodiam cives deligebant. Est autem in ea turris portam urbis
				<lb/>complexa, quae ingressum tradere externis potest. Expectabant igitur coniurati, ut aliqui ex
				<lb/>consciis praefecturam arcis sortirentur. Quod ubi tandem evenit (Corbicii enim fratres, duo
				<lb/>ex eorum, ut ita dixerim, sinu, arcem susceperant), multitudinem domi comparantes multaque
				<lb/>molientes, latere nequiverant. Vocatus ergo unus eorum a magistratu, cum facinus longe
				<lb/>inficiaretur, coniectura etiam dilueret, in ambiguum rem protraxit, nec prius accusatoribus fides
				<lb/>praestita, quam externorum auxilia per noctem adventare cognitum est. Tunc demum arma
				<lb/>populariter sumpta, et ad aedes coniuratorum concursum. Sed erant aedes egregiae, simulque
				<lb/>armatorum manus iampridem parata populi impetum arcebat. Cum ergo intra urbem
				<lb/>coniuratos, extra vero hostes adesse non ambiguum esset, ancipites primo hosne vel illos
				<lb/>adorirentur, tandem (quod periculosius videbatur) excludere hostem properarunt. Itaque manu
				<pb n="185"/>
				<lb/>quadam populi circa aedes coniuratorum relicta, primores civium ad arcem profecti, compellantes
				<lb/>praefectos, verbis absterrere a tam nefario coepto conati sunt. Postquam vero
				<lb/>nihil sincerum respondebatur, effracta proxima muri parte, iuventutem armatam eduxere.
				<lb/>Quae ante portam ipsam consistens, decisis undique arboribus itineribusque praeclusis, suburbanis
				<lb/>etiam aediticiis (erant enim extra eam portam frequentia) occupatis, structaque subinde
				<lb/>acie, prohibere hostem ab ingressa constituere. Hostes vero, quamquam peditatu equitatuque
				<lb/>abundabant (erant enim peditum supra tria millia, equites vero sexcenti), tamen, ubi
				<lb/>detectam coniurationem intellexere, in manus cum Aretinis venire non ausi, frustra eos revocantibus
			<lb/>qui pro arce stabant, abiere.</p>
			<p><lb/>Abacto per hunc modum externorum periculo, in urbem reversi cives, intestina curare
				<lb/>aggrediuntur. Aedes coniuratorum non solum egregiae, verum etiam multitudine armatorum
				<lb/>affatim structae, vim populi facile sustinebant. Turris quoque ad arcem strenue defendebatur.
				<lb/>Triduo in his locis pugnatum. Tandem, cognatis amicisque intercedentibus, pactione
				<lb/>res composita est, ut coniuratis urbe excedere tuto liceret; qui e vestigio Mediolanum ad
				<lb/>praesulem abeuntes, et apud illum in honore habiti, tidem ambigentibus fecere nutu illius
				<lb/>cuncta transacta administrataque fuisse. Haec itaque Aretii proditio iixassum tentata, haud
				<lb/>quaquam eum est tinem quem hostis optaverat consecuta. Diversum tamen paulo post evenit
			<lb/>in finitimo loco.</p>
			<p><lb/>Burgum est oppidum in tinibus Aretinorum pernobile, secus Tyberim amnem. Id Perusini
				<lb/>per superiora susceptum bella in potestate continebant, arcesque in eo habebant duas,
				<lb/>neque contemnendum in utraque praesidium. Sacon igitur, cum id oppidum, si qua posset,
				<lb/>capere statuisset, omniaque sagaciter scrutaretur, tandem, profectus cum equitum peditumque
				<lb/>copiis, nemine penitus suspicante, intempesta nocte ad ea loca pervenit, proculque ab oppido
				<lb/>consistens, milites paucos praemisit, scalas ferentes, huius artificii gnaros. Tempus erat procellosum
				<lb/>et subobscurum, ventorumque violentia custodes ipsos in aediculam turris incluserat.
				<lb/>Haec omnia usque adeo Saconis coeptum adiuvarunt, ut prius scalis capta sit turris portae
				<lb/>supereminens, quam a custodibus quicquam sentiretur. Tunc demum, strictis gladiis, in custodes
				<lb/>ruentes, cum eos terrore mortis silere compulissent, acceptis per silentium commilitonibus,
				<lb/>ubi satis multos conscendisse visum est, Saconi id praestolanti significarunt. Ille vero, cum
				<lb/>reliquis statim copiis adveniens, portam refregit, sublatusque clamor repentino metu oppidanos
				<lb/>involvit. Erant in eo oppido factiones duae, ut fere caeteris Etruriae locis esse consuerunt.
				<lb/>Earum altera, studio partium Sa'coni conveniens, ubi illum adesse portamque tenere
				<lb/>cognovit, in favorem eius non invita concessit. Altera vero, percuisa metu, cum arma cepisset
				<lb/>cucurrissetque in forum, conspecto alterius factionis animo, et ipsa dilabitur, maiorem vim
				<lb/>adesse putans quam cui resisti quiret. Non tamen in ea saevitum est, nec detrimenti quicquam
			<lb/>a Sacone illatum, sed absque ulla oppidanorum clade, oppido potitus est.</p>
			<p><lb/>Restabant arces, in quibus Perusinorum erant praesidia. Eas cum frustra expugnare
				<lb/>tentasset, quod reliquum erat, Sacon, extra oppidum ductis copiis, vallo et fossa illas cingere
				<lb/>instituit, ne qua auxilii superesset spes; simulque ad amicos scri'bens, equitatum adauxit.
				<lb/>Perusini, occupatione eius oppidi audita, confestim miserant Tifernum copias, et Florentinorum
				<lb/>auxilia rogarant, sperantes, si in unum omnes convenissent copiae, satis superque fore
				<lb/>virium ad hostes opprimendos oppidumque recuperandum. Cum igitur undique cogerentur
				<lb/>auxilia, ac summa expectatione res esset, praefecti arcium, sive non intellecto suorum apparatu,
				<lb/>sive ob circumvallationem amissa spe, arces Saconi dedidere. Itaque, cum paulo post
				<lb/>venissent Perusinorum auxilia, proficere nihil potuerunt. In adventu hostilium copiarum,
			<lb/>Sacon intra oppidum suos continuit.</p>
			<p><lb/>Post haec, praelium fuit equestre non longe a Tiferno. Nam Sacon, post recessum copiarum
				<lb/>ad Tifernum cum equitibus discurrens, cum in se équitatum hostium concisset, simulata
				<pb n="186"/>
				<lb/>fuga in insidias traxit. Ibi cum repente invaderentur, praelium atrox committitur, et egregie
				<lb/>ab utraque parte certatur. Pugna fuit insignis et acer absque ullo pedite; et ceciderunt ab
			<lb/>utraque parte optimi equitum circiter sexaginta.</p>
			<p><lb/>Per idem tempus Anglare oppidura ad Saconem defecit. Tenuerant vero illud Perugini
			<lb/>iampridem ex eo bello, quod adversum Aretinos gessere.</p>
			<p><lb/>Eodem anno renovata societas est Inter civitates Etrui iae, quae bellum adversum Mediolanensem
				<lb/>exceperant. Fuerunt auLem hae Floreatini et Aretini et Perusini et Senenses; apparatusque
				<lb/>subinde per hyemem facti, quibus aestate proxima uteientur. Multa quoque per eam
				<lb/>hyemem Florentiae constituta, quo pecuniae ad bellum suppeditarent. Illud vero iuter caetera
				<lb/>non probandum, ut qui florentiiium per agrum militare debebant, pecunia reipublicae
				<lb/>soluta, qua peregrini externique conducerentur milites, vacationem militiae haberent. Hoc
				<lb/>profecto nil aliud fuit quam propriam domesticamque multitudinem imbellem efficere, ut alios
				<lb/>.suarum fortunarum inspiciat defensores, ipsa vero nec defendere sese, nec pugnare pro
				<lb/>patria sciat. Haec et huiusmodi permulta rerumpublicarum a gubernatoribus imperitis committuntur,
			<lb/>quae parvis ab initio erratis permagna deinde par'iunt detrimenta.</p>
			<p><lb/>Eodem anno Florentinorum sociorumque legati in Galliam missi, qui pontificem romanum
				<lb/>tunc Avinione residentem contra Mediolanensem incenderent, Causae quidem indignationis
				<lb/>opportunae suberant pro Bononia occupata; cuius gratia processus quidam adversum
				<lb/>illum coepli a pontifice ferebantur. Quibus de causis magna spes suberat opes atque vires
				<lb/>romanae sedis ad bellum coniungere. Iverunt igitur oratores cum magna spe civitatis mirabilia
				<lb/>quaedam a pontifice expectantes ; quae spes quam fefellerit postea dicemus.
				<lb/>Inter haec Scarparia, oppidum tanto labore nuper defensum, improviso pene casu amissum est.
				<lb/>Florentini enim, post solutam obsidionem hostiumque recessum, moenia perficere ab
				<lb/>ea qua deerant parte curabant. Erat itaque oppidum operariorum plenum ; milites vero in
				<lb/>praesidio nequaquam multi, et hi ipsi gravissimas adversus oppidanos inimicitias contraxerant,
				<lb/>vulneraque et rixae per eos dies inciderant; quibus accensi animi, et ad vindictam exitiumque
				<lb/>parati, suspectos inter se utrosque reddiderant. Haec hostes sagaciter odorati, docti
				<lb/>etiam a speculatoribus quibusdam, qui per operariorum speciem fuerant in oppido versati,
				<lb/>novum inter ac vetustum aggerem facilem esse aditum, cum peditibus quingentis, equitibus
				<lb/>vero circiter centum, de proximis hostium castellis profecti, ad Scarpariam duxere; positisque
				<lb/>subsidiis non longe ab oppido, delectos milites ducentos quinquaginta, et cum his ducem
				<lb/>quemdam itineris locoruraque gnarum praemiserunt, qui oppidum occuparent. Hi, per aggerem
				<lb/>ipsum nullo negotio ingressi, dum audacius feruntur, neque signum dare suis qui in subsidiis
				<lb/>relieti erant, neque stationem qua ingressi fuerant ponere memores, sed in forum vadentes,
				<lb/>clamorem sustulere. Tenebrae erant densissimae; et milites qui in tutela oppidi erant
				<lb/>suam in perniciem arma sumpta ab oppidanis, oppidani vero hoc ipsum a militihus suspicabantur
				<lb/>factum. Is error aliquandiu eos continuit. Tandem vero, cum hostes versari medio
				<lb/>foro cognitum esset, tunc, deposito suorum metu, ad communem salutem omnes convertuntur ;
				<lb/>factoque confestim globo, strictis gladiis in hostes ruentes, primo statim impetu in fugam
				<lb/>vertere, paucis interfectis, nonnullis etiam captis. Reliqui locum ipsum quo paulo ante ingressi
				<lb/>fuerant repetentes, ac se praecipites dantes, evasere. Per hunc modum Scarparia manifesto
				<lb/>ex pe riculo ac pene ex hostium faucibus divina potius quam humana ope servata est atque
				<lb/>erepta. Qui in insidiis erant, cum diu signum expectassent, non prius sensere ingressum
				<lb/>suorum, quam ipsi idem fugati narraverunt captum a se primo oppidum, mox inde amissum.
				<lb/>Ita, indignationum irarumque pleni, alteros alteri incusantes, priusquam piane dilucesceret
			<lb/>abiere.</p>
			<p><lb/>Eadem hieme Sacon, equiles habens circiter mille, peditum vero ad quattuor millia, perusinum
				<pb n="187"/>
				<lb/>ingressus agrum, non solum praedas abegit ab ipso prope urbis conspectu, verum
				<lb/>etiam castella quaedam Perusinorum expugnavit atque incendit. Inde, cum per agrum
				<lb/>cortonensem onustus praeda rediret, sua praesentia effecit, ut Cortonenses, qui prius ambiguo
				<lb/>favore habiti fuerant, ad Mediolanensem omnino cohaerescerent, eiusque in bello sectarentur
			<lb/>partes.</p>
			<p><lb/>Per idem tempus, Florentinorum sociorumque legati nuper in Galliam missi, cum ad
				<lb/>pontificera pervenissent, magno in lionore suscepii ac benigne auditi, etsi speciosa reddebantur
				<lb/>verba, tamen rem atque e£fectum languidiorem opinione reppererunt. Causa vero huius
				<lb/>erat hostis solertia atque largitio, qui, obeundo impigre largiendoque magnifice, et principes
				<lb/>Galliae et patrum magnani partem in favorem sui converterat. Per hos delinitus pontifex,
				<lb/>non multum videbatur ab illius amicitia distare. Haec domi per literas oratorum cognita
			<lb/>fecerunt, ut aliam subinde spem civitates respicerent.</p>
			<p><lb/>Carolus erat ad imperium delectus. Is, quia dudum adolescens sub patre cisalpinam
				<lb/>per Galliam longo tempore miiitarat varieque iactatus in bis fuerat locis, laesus iam tunc a
				<lb/>Vicecomitum familia, ob oamque rem hosti credebatur infensus. Consilium itaque initum
				<lb/>est a civitatibus hunc in Italiam arcessendi. Arcane tentata res usque adeo non ingrata Carolo
				<lb/>fuit, ut eius rei grada quemdam e familiaribus amicisque Florentiam mittere; qui celatim
				<lb/>gubernatores reipublicae alloqueretur, pactaque componeret. Quae quidem res ut spem
				<lb/>afferebat magnara, sic etiam difficultates liabere plurimas videbatur. Itaque nec effecium
			<lb/>sortita est.</p>
			<p><lb/>Per extremum eius anni Vertinae cascellum a Florentis obsessum est. Occupaverat
				<lb/>antera illud non hostis, sed exulum florentinorum manus, ex huiusmodi initio. Ricasolani
				<lb/>erant familia nobilis, divitiis virisque opulenta. Caeterum, gentiles agnatique eius familiae
				<lb/>discordiis factionibusque Inter se conflictabaiUur; certarainibusque, ut fit, coortis, dum alteri
				<lb/>praevenire anticipareque communia properant iura, de vi publica accusati damnatique, eorum
				<lb/>aliqui exularant. Hi ergo, exilium indigne ferentes, Vertirias, antiquam eius gentis arcem,
				<lb/>cum manu familiarum clientiumque occupantes, spoliatis proximis vicis, magnam vira frumenti
				<lb/>eo congesserunt, castellumque ipsum natura munitum etiam mauu atque opere magis
				<lb/>munierunt; et iactabant, ni revocarentur ab exilio, quod iudigne subiissent, mediolanensi
				<lb/>praesuli se cohaesuros. Magis contemnendas eorum minas faciebat, quod locus ab hoste remotissimus
				<lb/>erat. Non tamen ferendam illorum contumeliam rata civitas, missis eo copiis,
				<lb/>duobus castris Vertinas obsedit. Expugnare deinde adortos milites, cum omnia parata essent,
				<lb/>continui prohibuerunt imbres; dilataque rursus atque iterum die, ita piuviae obstiterunt, ut
				<lb/>coniurasse nubes in obsessorum defensionem viderentur. Ea de causa, intermissa expugnatio
			<lb/>est, machinisque modo et telis exules lacessiti.</p>
			<p><lb/>Principio insequentis anni, Ruffus, mugellani praefectus agri, contrada grandi peditum
				<lb/>manu, iumentis etiam compluribus ad frumentum importandum coactis, Losolae castello de
				<lb/>Ubaldinis dudum recepto, quod in Apennino situm ab hostibus premi coarctarique nunciabatur
				<lb/>(et iam commeatus deerant), succurrere slatuit. Profectus igitur cum peditum copiis
				<lb/>atque impedimentis cumque equitibus quadringentis per loca montana saltusque difficiles,
				<lb/>cum neque explorato neque callide iter faceret, neque clam hostibus rem molitus esset, in
				<lb/>insidias praecipitatur, et undique circumventus, impedimenta omnia partemque non exiguam
				<lb/>copiarum amisit. Qui a clade superfuerunt, dissipati varie atque palantes, nonnisi effusa
				<lb/>fuga evaserunt. Eam vero notam, ob imperitiam ducis acceptam, quo deleret florentinus populus,
				<lb/>paratis iterum copiis duceque mutato, praemissis qui arces atque aditus qua praetereundum
				<lb/>erat occuparent, non solum frumenta intulit nullo prohibente, sed etiam praesidium
				<lb/>quoddam hostium contra id castellum munitum expugnavit. Inde, omnibus quae usui erant
				<pb n="188"/>
				<lb/>intra castellum devectis, reliquis vero simul cum presidio crematis, cum satis pro dignitate
				<lb/>reipublicae factum dux existimaret, iisdem quibus profectus erat itineribus copias reduxit .
				<lb/>Per idem tempus Clemens pontifex romanus, ab oratoribus Florentinorum caeterarumque
				<lb/>Etruriae civitatum quae erant in foedere assidua prope flagitatione pulsatus, tria demum eis
				<lb/>proposuit; societatem romanae ecclesiae; transitum in Italiam Caroli ad imperium delecti;
				<lb/>pacem cum praesule mediolanensi; horum trium quod mallent oratores eligerent ; sese eorum
				<lb/>voluntatem electionemque secuturum. Legati vero, inter se cogitata re, tandem praestare
				<lb/>existimarunt ad arbitrium eius totum referre. Quod cum fecissent, suscepta optione, pointfex
				<lb/>mitissimam innocentissimamque partem sibi piacere dixit; esse vero eam, pacem dare;
				<lb/>neque enim aliud ronianum pontificem, si optio illi detur, eligere decere; itaque daturum se
				<lb/>operam, uti pax probabilis habeatur. Neque multo post, quasi facultatem nactus absque civitatum
				<lb/>querela lioslem sibi conciliandi, publico in auditorio, coram omni moltitudine, censuras
				<lb/>in praesulem mediolanensem latas remisit, illumque ad gratiam recepit, ne restituta
				<lb/>quidem Bononia, sed in duodecim annos gubernatione eius civitatis illi concessa. Pro quibus
				<lb/>quidem rebus permagnam vim pecuniae, censuum nomine, ab hoste suscepit. De pace
				<lb/>autem, quasi illa tractatum exigeret longiorem, dilata res est. Inductiae modo ad annum ex
				<lb/>auctoritate pontificis indictae, ut per hoc medium tempus tractandi maturius agitandique facultate
			<lb/>affutura.</p>
			<p><lb/>In hoc pontiticis facto, multa si'mul oratores nostros offendebant. Maxime tamen omnium
				<lb/>indignabantur approperatam in eorum oculis reconciliationem hostis: pacis vero negotium
				<lb/>dilatum atque posthabitum, cum percommodum fuisset non prius illud quam hoc expediri.
				<lb/>Deinde vicinum sibi pergravem datum confirmatumque dolebant. Augebat insuper dolorem
				<lb/>adversariorum laetitia, qui, quasi illis repugnantibus, omnia consecuti, exultare gaudio triumphareque
				<lb/>videbantur. Itaque, ne inductiae quidem a legatis comprobatae sunt; sed cuncta
				<lb/>civitatum suarum arbitrio integra reliquere. Haec ab oratoribus per literas nuntiata civitates
				<lb/>permoverunt, ut, nullo pontiticis respectu, ad spem Caroli adventus converterentur: cumque
				<lb/>satis tractata res esset, conditiones acceptae sunt. Fuerunt autem, ut summatim dixerim,
				<lb/>eiuscemodi. Ille in Italiam venire contra Mediolanensem ; hi pecunias praebere, eique ut
				<lb/>romano principi favere promiserunt. Ita nova spes expcctatioque mentes erexit.
				<lb/>Vertinae castellum iampridem obsessum per hoc ipsum tempus pactione receptum est,
				<lb/>et ad solum eversum. Semel enim id acriter oppugnatum, quamquam egregie defendissent
				<lb/>exules, tamen postea deterriti magnitudine apparatus, incolumes abire suaque asportare pacti,
				<lb/>castellum dedidere. Egressi sunt autem cum ricasolanis exulibus militcs centum quinquaginta
				<lb/>octo; datumque his spatium est ad sua deportanda. Id cum factum esset, dirutae arces
			<lb/>atque muri.</p>
			<p><lb/>Eadem aestate Florentinorum sociorumque copiae in agrum aretinum profectae Pinnam
				<lb/>et Gaennem et alia quaedam exulum castella populati sunt. Inde Bibienam profecti, cum
				<lb/>omnia vastare pcrgerent, Sacon, parva manu occurrens, damna quaedam die prima intulit.
				<lb/>Altera vero die, dum castra moverentur, re per exploratores cognita, Sacon collem quemdam
				<lb/>medium occupavit, praetereuntique exercitui supra verticem conspectus in se omnes convertit.
				<lb/>Itaque, rapta in eum signa sunt, ac praelium acriter incoeptum. Sacon, praeter virtutem
				<lb/>militum natura etiam loci plurimum iuvabatur, ut parva ipse manu videretur permagnas licet
				<lb/>copias impediturus. At pars quaedam exercitus, circumdato celeriter colle, per loca prope
				<lb/>invia verticem occupavit. Inde magno clamore in terga hostium ruens, invadere acriter coepit;
				<lb/>et simul qui ab radice montis pugnabanl, sursum versus annixi praeliabanlur. Ita, in
				<lb/>medio constituti hostes, a fronte simul et a tergo caesi, fugam tandem arripere coacti sunt,
				<lb/>multis interfectis, pluribus captis. Florentini vero, post haec liberius populatione peracta,
			<lb/>cum societas tandem eos haberet, abscessere.</p>
			<pb n="189"/>
			<p><lb/>Per idem tempus equites hostium circiter duo millia, pedites totidem, ducentibus Nolfo
				<lb/>feretrano et Ugucio cortonensi, perusinum agrum tumultuosius ingressi, Bettonam oppidum
				<lb/>per proditioncm occuparunt. Ea occupatio cum periculosa videretur, et iam circumslantia
				<lb/>castella ad eorum favorem inclinarent, commoti sociorum periculis, Florentini octingentorum
				<lb/>equitura subsidium Perusinis miserunt. Id bellum prosperrimo eventu gestum est a Perusinis.
				<lb/>Nam, cum hosiium duces, parte copiarum ad Bettonam retenta, caeteram multitudinem
				<lb/>in cortonensem agrum remisissent, obsessi tandem sunt a Perusinis, et ad extremam difficultatem
				<lb/>rerum omnium perducti; frustraque expectato suorum auxilio, cum tandem nemo succurrere
				<lb/>posset, desperatis ad extremum rebus, duces ipsi per noctem incogniti aufugerunt,
				<lb/>suos pariter hostesque latentes. Milites autem relicti, confestim incolumes abire pacti, oppidum
			<lb/>dedidere.</p>
			<p><lb/>Per extremum eius anni, equites hostium ad mille sexcentos, per speciem finiti stipendii
				<lb/>in agrum aretinum profecti, apud Classem fluvium consederunt. Simulabant vero amicitiam,
				<lb/>neque pecoribus neque hominibus molesti, ementes necessaria, non rapientes. Et sermonem
				<lb/>dederant, iinitis cum hoste stipendiis, ad alia sese loca properare. Eo praetextu aliquot
				<lb/>dies commorati, cum tan'dem, metu agricoiarum pastorumque penitus adempio, iumenta atque
				<lb/>viri liberius vagarentur, ex composilo irruentes, magnas praedas multosque omius generis
				<lb/>captivos abegerunt; munitoque proximo super amnem colle, in eo stativa habuere: gravis
				<lb/>profecto vicinitas, et omnia igne ferroque permiscens. Aretini neque equitatu per id tempus
				<lb/>abundabant, neque Florentinorum aut Perusinorum qui erant in foedere satis confidebant
				<lb/>equitatum recipere ; suspitione quadam et cura libertatis, quam non multis prius annis receptam
				<lb/>meminissent, suo se magis robore tutari pergebant. Hostes igitur, diutius iisdem in locis
			<lb/>commorati, magnas per aretinum agrum intulerunt clades.</p>
			<p><lb/>Nec multo post Sacon, his copiis acceptis additoque proprio atque domestico milite,
				<lb/>cum satis magnas copias confecisset, florentinum agrum ingressus, Ancisam usque populabundus
				<lb/>pervenit. Mox inde regressus, Fighini constitit, cunctis incendio foedatis. Cum inde
				<lb/>se postera die proripuisset, Tartaglese vi coepit atque evertit. Inde Varicum praetergressus,
			<lb/>magna cum praeda longoque captivorum agmine in agrum aretinum remeavit.</p>
			<p><lb/>Per hoc ipsum tempus Barga oppido sociorum a vicinis hostibus obsesso, Florentini eo
				<lb/>copias miserant : quarum adventu hostes profligati, praesidia etiam quae circumstruxerant
			<lb/>amisere.</p>
			<p><lb/>Nec multo post de pace per Mediolanensem agi coeptum. Cum enim cerneret se ab
				<lb/>adulatoribus deceptum, Pisanosque spei suae defuisse, ac validiorem etruscam rem quam ipse
				<lb/>futuram existimasset, labescente iam feroci animo, ferebatur ad pacem. Mota igitur illius
				<lb/>35 iussu pacis mentio est per Franceschinum Gambacurtam pisanum. Nec Florentini rem aspernati;
				<lb/>quippe non ab his inferebatur sed repellebatur bellum, ac se destitutos a spe pontificis
				<lb/>Carolique videbant. His igitur rationibus placente iam pace, legatis Serazanam missis conventuque
				<lb/>habito, post longas disceptationes, tandem recepta pax est, his fere conditionibus:
				<lb/>Pax esto Florentinis sociisque eorum cum praesule mediolanensi eiusque cohaerentibus ac
				<lb/>sectatoribus; praesul exercitus omnes praesidiaque ex Etruria deducet, nec posthac alieni ex
				<lb/>civitatibus Etruriae bellum inferet; castella et arces, quaecumque ceperat in agro pistoriensi,
				<lb/>dimittet; Burgum sui iuris esse sinet, praesidiumque ex eo deducet; Pisani Lucensesque medii
				<lb/>sint; si adversus Pisanos vel Lucenses Florentini intulerint bellum, liceat praesuli opem ferre;
				<lb/>idem ius esto florentino populo, si praesul Pisanis, aut Lucensibus inferat bellum; Florentini
				<lb/>et Aretini et Perusini exules reducant, quot huius belli causa extorres patriae sint; si quis
				<lb/>exul alia de causa quam huius belli exularit, nemo reducat, ni nominatim de eo sit actum ;
				<lb/>Sacon agnatique patrimonia sua ab Aretinis recipiant; ipsi tamen urbem Aretium introire
				<pb n="190"/>
				<lb/>non possint, neve propius ad urbem accedere millibus passuum quatuor. Multa praeterea
				<lb/>eiusmodi cauta circa exules cuhisque civitatis eorumque reductiones et bona. Pax deinde
			<lb/>publice indicta est, et arma ubique deposita.</p>
		</div>
		<pb n="191"/>
		<div type="book">
			<lb/><head>Liber octavus</head>
			<p><lb/>ALTERO dehinc anno qui fuit statim sub recentem pacem, nulla fere prius acta
				<lb/>res, quam de fraude scribarum cognitum. Cum enim sordidus quisque improbusque,
				<lb/>quasi in pace nominatus, ad beneticium reductionis irreperet, querela
				<lb/>primo et admiratio fuit, mox et pervestigatio; compertumque tandem est, scribarum
				<lb/>fraude, quosdam insuper adscriptos, quotidieque adscribi. Itaque, corruptelae auctoribus
				<lb/>supplicio affectis, reductio castigata est, ac debito modo repressa. Militibus mercede
				<lb/>conductis qui m eo bello militaverant, stipendia ex fide persoluta sunt a civitate; et quoniam
				<lb/>respublica eorum opera non indigeret, plerique dimissi. Secuta deinde quies ex pace aliquot
				<lb/>menses hominum curas exemit. Intenti omnes rebus gerendis et longum sperantes otium,
			<lb/>belli cogitationem omnino reliquerant.</p>
			<p><lb/>Cum haec esset conditio rerum, tandem ex re quam minime quisquam suspicabatur, metus
				<lb/>primo, mox et tumultus est maiorem in modum civitati coortus. Causam vero huius turbationis
				<lb/>bine fluxisse apparet. Morialis erat gallus vir diuturna militia per Italiam notus. Is,
				<lb/>cum forte per id tempus quies a bellis esset, solicitata Gallorum Germanorumque multitudine,
				<lb/>quae stipendia facete per Italiam' consuerat, permagna quaedam ac memoranda non
				<lb/>defore illis praemia suasit, si in unam latrocinii praedarumque societatem coirent; praevalidis
				<lb/>quippe virorum robore armorumque futuris, nullam civitatum Italiae tantarum virium
				<lb/>esse, ut sibi resistere pervadentibus queat; quamobrem, vel pecunia se redimere compulsuros
				<lb/>civitates, vel agros singularum regionesque populando praedam inaestimabilem consecuturos.
				<lb/>His rationibus allectos, magnam manum coegit. Prima conventus sedes in agro piceno
				<lb/>fuit et confluebat quotidie turba facinorosorum hominum rapto vivere cupientium, nec
				<lb/>externi modo, verum etiam italici generis. Haec manus omnia circum loca rapinis late coepit
				<lb/>involvere, et alia subinde loca, tamquam incendium quoddam, apprehendere. Iamque ex
				<lb/>agro piceno exire, ac in Umbriam Etruriamque vim transferre cogitabant. Ob hunc metum
				<lb/>in dies crescentem, Florentini militem scribere, ac Perusinos et Senenses novo foedere sibi
				<lb/>coniungere perrexerunt, ut, simul in unum collatis viribus, pari concursu sese mutuo tutarentur.
				<lb/>Hostes autem, sive illi latrones, sive milites fuerint appellandi, cum in Picentibus satis
				<lb/>debacchati fuissent, Appenninum transgressi, in Fulginates primo, inde in Perusinos transierunt.
				<lb/>Perusini vero, quamquam auxilia non deerant, ob foedus renovatum, tamen, tantam
				<lb/>molem belli contra se ruere videntes, statim cohorruerunt. Erant enim hostium copiae supra
				<lb/>octo millia equitum, peditum vero armatorum supra quatuor millia; praeterea lixarum et calonum
				<lb/>et huiusmodi hominum qui castra sectari consuerunt innumerabilis multitudo. Quare,
				<pb n="192"/>
				<lb/>ne enim ager suprema clade afficeretur, Perusini, tradita pecunia commeatuque, ne sibi
			<lb/>laedant, paciscuntur.</p>
			<p><lb/>Hostes de perusino in senensem, mox inde in florentinum agrum transgressi, infesto agmine
				<lb/>usque ad Cassianum vicum octo millibus passuum ab urbe devenere. Ibi cum vastarent omnia,
				<lb/>tandem iisdem muneribus placati, in aretinum et tifernatem transiverunt agrum. In hoc demum
				<lb/>loco praedam pecuniamque inter se partiti (erat enim iam autumni extremum), alias
			<lb/>subinde res moliri in futunim parabant.</p>
			<p><lb/>Eodem anno Carolus, aliquanto prius ad imperium delectus, in Italiam venit, solicitatus
				<lb/>maxime ab inimicis praesulis mediolanensis, qui multi ac potentes, in unam coierant voluntatem
				<lb/>illius fastigii deprimendi. Qua de re, quo clarior sit notitia, superius aliquanto rapetere
			<lb/>libet.</p>
			<p><lb/>Post pacem cum Florentinis caeterisque civitatibus Etruriae initam, Genuenses, acri diutinoque
				<lb/>Venetorum Catalanorumque bello conflictati, tandem, ad praesulem mediolaner.sem
				<lb/>confugientes, dominatioiiem suae civitatis illi tradiderunt. Haec susceptio Genuae traxerat
				<lb/>secum adversus praesulem Venetorum bellum, coierantque una cum Venetis Patavinus ac Veronensis
				<lb/>et Ferrariensis caeterique praesulis veteres inimici. Hi ergo, solicitato Caroli adventu,
				<lb/>ut transiret in Italiam auctOres fuere, rati per illius adventum invidiosam ac supra modum
				<lb/>auctam praesulis potentiam esse labituram. Sed cum iam Italiam ingressus esset Carolus, ac
				<lb/>Patavii constitisset, paucis post diebus praesul moritur, nepotesque eius ex fratre in dominatu
				<lb/>successere. Haec praesulis subita ac pene repentina mors spem Caroli adauxit. Itaque,
				<lb/>ex urbe Patavio Mantuam petens, si qua res innovaretur observabat. Sed cum videret stabilitatem
				<lb/>rerum et concordiam in successoribus, nullumque protinus motum per civitates oriri,
				<lb/>ad pacem animum. traducere coepit; factisque indutiis qui'busdam Inter Mediolanenses ac eorum
				<lb/>hostes, ipse, iam quasi amicus pacatusque, Mediolanum adivit, peractisque solemnibus, Etruriam
				<lb/>petiit. Pisas cum ingressus esset, revolutiones rerum maximae sunt consecutae, et guernatores
				<lb/>reipublicae qui recipiendi auctores fuerant, ab eo ipso qui receptus erat oppressi.
				<lb/>Ad Carolum Pisis degentem Florentini et Senenses et Aretini (quae civitates tunc inter
				<lb/>se confoederatae erant) oratores simul misere. Erat autem consilium, ut, quemadmodum decet
				<lb/>socios, eadem cuncti et sentirent et loquerentur. Quod tamen servatum non est; nam Senenses
				<lb/>quidem in rebus agitandis longe se magis Carolo permittere visi sunt. Nec id sane
				<lb/>mirum. Nam ncque exules habebant, quos formidarent, ut Aretini, neque ab imperatorio
				<lb/>nomine abhorrebant, ut Florentini. Quibus ex rebus factum est, ut multo magis sese Carolo
			<lb/>vindicarent, ac illius adventum Senas praestolarentur.</p>
			<p><lb/>Per eosdem dies Volaterrani et Miniatenses, absque ullo Florentini populi scitu, sese ac
				<lb/>urbes suas Carolo tradidere. Florentini et Aretini solum in uno eodemque proposito perseverarunt;
				<lb/>agitataque res est de Aretinis non mediocri contentione atque certamine Exules
				<lb/>enim Aretinorum, primo statim Caroli adventu, ad illum concurrerant, ac restimi in patriam
				<lb/>flagitabant. Inter hos eminebat Sacon, quondam Aretinorum tyrnnnus, et Nerius Fagiolanus,
				<lb/>nepos illius qui Pisis dudum Lucaeque dominatus fuerat. Adversus horum postulata querelasque
				<lb/>fortiter resistebatur ab Aretinorum legatis. Denique, cum seriosius dicerdi facultas
				<lb/>data esset, in huuc modum orationem habuere: "<q>Utrum iniustius an impudentius postulent
					<lb/>aretini exules in patriam restitui, difficilis sane comparatio foret. Utrumque certe tale est,
					<lb/>ut excellere magnitudo ac superare alterum videatur. Iniustissima quippe postulatio est,
					<lb/>quae contra fas et iura contendit; impudentissima vero, si apud eum qui maxime offensus
					<lb/>est, quive poenam infligere ob errata debet, praemium, quasi recte feceris, postuletur. Atqui
					<lb/>nobis ante omnia refellendum est illud, quod isti tamquam fundamentum et columen rerum
					<pb n="193"/>
					<lb/>suarum ubique iactant, se propterea quod partes imperii tenuerint, fuisse eiectos. Haec
					<lb/>videlicet praestigia sunt, o princeps, et verba praesentiae tuae accommodata; caeterum veritas
					<lb/>est longe diversa. Non enim studia partium, sed sua illos flagitia praecipites egere.
					<lb/>Cum enim Sacon non principem civitatis, sed dominum ageret, libertatemque patriae abstulisset,
					<lb/>iura legesque conculcasset, cuncta ad sui unius nutum libidinemque revocasset, cives
					<lb/>alios pelleret, alios necaret; cum haec omnia faceret ac moliretur, non tamen prius ab illis
					<lb/>labefactari status illius est coeptus, quam a suarum partium hominibus. Nega, si potes, Sacon,
					<lb/>non a Nerio fagiolano, qui nunc reconciliatus tecum petit, ruinae tuae initia processisse.
					<lb/>Nam quis alter liurgi et Tiferni caeterorumque oppidorum rebellandi auctor fuit ?
					<lb/>quid ubertinum genus, et ipsum tuarum partium? an non stante tecum populo aretino ac
					<lb/>bellum acerrimum pro te patiente, Ubertini contra te arma tulere, hostibus tuis se coniunxere,
					<lb/>magnam agri partem et complura oppida in tuam perniciem convertere ? Qua fronte
					<lb/>igitur te ob studia partium eiectum praedicas, cum illi ipsi qui eiecerunt, tuarum partium
					<lb/>esse probentur? Quaeris, num recte fecerint? Laudare non possumus; nemo enim civis quod
					<lb/>contra patriam veniret laudandus est. Sed habebant illi quidem excusationem, quod tu patria
					<lb/>eos pepuleras. Nec studia partium inter vos agebantur, in quibus consentiebatis, sed
					<lb/>potentia et dominatio, in qua longe diffidebatis. Cives te, Sacon, tui, quos tu diversarum
					<lb/>partium esse dicis, usque ad extremam obsidionem pertulere; bella tuis iniuriis concitata
					<lb/>patienter perpessa sunt; patrimonia, pecuiiias, corpora denique sua pro te tutando protegendoque
					<lb/>opposuere. Tu quid illis pro eiuscemodi meritis reddidisti? O Deus immortalis
					<lb/>pudet etiam nunc illius miseriae temporis ! Pecunia suscepta urbem et patriam aliis tradidisti;
					<lb/>servitutis turpissimum iugum civibus tuis de te bene meritis imposuisti; imperii iura
					<lb/>maiestatemque pro turpi mercede minuisti. Audes apud imperatorem romanum postulare,
					<lb/>ut patriae praeticiaris, cum tu dudum praefectus, iura romani imperii, quantam in te fuit,
					<lb/>in illa sustuleris, et commissam tibi patriam alteri subieceris! Quibus oculis, quaeso, aspicere
					<lb/>te possent cives in patria restitutum? Num sine gemitu et cordis amaritudine visuros
					<lb/>te illos existimas, cum civitatem illam, quondam Etruriae caput, tu unus civis inventus sis,
					<lb/>qui, pecunia accepta, alteri dederis in servitutem ? Tu ipse, si sapis, in eam urbem redire
					<lb/>vis, in qua non vir, non mulier, non puer denique quisquam, te sine execratione sit praeteriturus?
					<lb/>Enimvero, non Sacon petit solum in patriam restitui, sed et alii exules, qui in
					<lb/>eadem causa cum Sacone non sunt. An putas, imperator, horum contentiones atque certamina
					<lb/>in unis atque eisdem moenibus posse consistere ? Oderunt se mutuo, atque alter alterius
					<lb/>exitium quaerit. Simul atque unis moenibus includerentur, facibus et incendiis omnia
					<lb/>conflagrarent. Nemo est eorum, qui aequo iure cum caeteris vivere sciat; per superbiam
					<lb/>atque insolentiam dominatum affectant. Denique, cives qui nunc in patria degunt illam in
					<lb/>servitutem ab istis impulsam et a Sacone traditam in suum ius libertatemque restituerunt ;
					<lb/>nec reditum istorum ferre possunt, nec se tutos existimant, si isti revertantur. Quare videndum
					<lb/>est tibi, imperator, utrum praestet illos, qui bene meriti de patria sunt, in ea sinere,
					<lb/>vel, istis reductis, illos expellere; nam utrique simul esse non possunt. Illud certe plurimum
					<lb/>considerare debet maiestas tua; quodcumque de hoc statueris, exemplum fore caeteris
					<lb/>quoque civitatibus et gentibus, utrum a te probentur occupatores venditoresque suarum patriarum,
					<lb/>an improbentur"</q>.</p>
			<p><lb/>Carolus, cum haec audiisset, improbare causam exulum visus est. Non tamen aperte
				<lb/>postulata reiecit, sed differendo ac procrastinando, in irritum duxit. Florentinorum vero legati,
				<lb/>post multorum dierum disceptationem, tandem, pecuniam dare pacti, cuncta quae postulabant
				<lb/>consecuti sunt. His peractis, Carolus, Pisis movens, in Volaterranos primo, mox
				<lb/>in Miniatenses transiit. Utroque in oppido benigne receptus, paucisque diebus in his locis
				<lb/>commoratus, tandem Senas pervenit. Urbem illam ingressus, tumultus quidam consecuti sunt.
				<lb/>Denique, ut Pisis nuper, ita et Senis qui rempublicam ad eam diem gubernabant depulsis,
				<lb/>ipse civitates in suam propriam curam administrationemque reduxit. Ad hunc Senis existentem
				<pb n="194"/>
				<lb/>Florentini pecuniis ex fide missis, centra spem ac vota inimicorum praecipua benevolentia
				<lb/>in sinum eius irrepsere, ut nemini uni populo per Italiam magis fiderc videretur; non
				<lb/>enim antiqua partium levitate, sed praesenti commodo res existimabat. Itaque plus ab hac
				<lb/>una civitate per amicitiam adiutus est, quam' a caeteris simul omnibus italici generis. Quod
				<lb/>si inimicitia, ut avus quondam eius, certare voluisset, permagnae difficultates erant illi subeundae.
				<lb/>Nunc autem et militibus et pecunia a civitate adiutus, nemine penitus repugnante,
			<lb/>Romam pervenit, solemnibusque peractis, tranquillissime coronatus est.</p>
			<p><lb/>Haec facta sunt in principio anni subsequentis, qui fuit annus quinquagesimus quintus
				<lb/>supra mille trecentos. Mox, repetitis Senis, cum in ea urbe paucos dies resedisset, Florentinis
				<lb/>sociisque cuncta indulsit quae ad amplitudinem honoremque eorum pertinere videbantur,
				<lb/>absque ullo partium respectu. In Aretinos quoque eadem indulgentia fuit, quamquam adversantibus
				<lb/>maxime exulibus, qui primo illius adventu pieni spe ad eum concurrerant. Ex Senis
				<lb/>Pisas, inde per Ligures, transmisso Apennino, in Galliam trans Alpesque abivit.
				<lb/>Eodem anno Cassianus vicus muro cinctus est et in oppidi formam redactus, iampridem
				<lb/>admonitis hominibus opportunitate loci castris hostilibus idonei, in quo dudum Henricus imperator
				<lb/>stativa, et nuper latrones in societatem coacti sedem belli habuissent. Quo igitur ea
				<lb/>opportunitas adimeretur hostibus, communire locum placuit; idque factum est validis moenibus,
				<lb/>quo tutus adversus oppugnationes foret. Rumor quippe iam increbuerat latrones convenas,
				<lb/>superioris temporis exemplo, ad vexandos Etruriae populos incredibili multitudine coire;
			<lb/>coque metu anxiae civitates foedera inter se renovarant.</p>
			<p><lb/>Per haec ipsa tempora Sacon, dudum Aretinorum tyrannus, in oppido Bibiena moritur,
				<lb/>aetate quidem admodum senex (erat enim supra octogenarium), sed corpore ita robusto, ut
				<lb/>usque ad extremos ferme annos arma induere ac nocturnos diurnosque militiae labores suscipere
				<lb/>ac praeliis periculisque interesse nunquam destiterit. Hic aetate sua multa gessit,
				<lb/>ac varie iactatus est; dux bello quidem satis bonus, nisi quod audacia nimia parum cautus,
				<lb/>et ob id nonnunquam detrimenta perpessus; ad civilem vero togatamque vitam nequaquam
				<lb/>aptus. Aretini mortem eius laetis animis complexi (erat enim terrori dum vixit), delere familiae
				<lb/>reliquias constituerunt. Itaque, haud multo post eius mortem, emissa iuventute, castella
				<lb/>illius urbi propinqua circumdantes, positis validis praesidiis, lenta obsidione espugnare adorti
			<lb/>sunt. Ita bellum in Aretinis ex integro renascitur.</p>
			<p><lb/>Altero dehinc anno Fighinum moenibus cinctum est. Fuerat enim ante oppidum nobile,
				<lb/>sed paulo supra eum locum in montibus situm, quod a Florentinis eversum ostendimus, et
				<lb/>oppidanos Florentiam traductos in partemque civitatis receptos. Medio autem desolationis
				<lb/>tempore, vicus in via publica deversoriis mercatibusque rusticorum increverat, quod post
				<lb/>moenibus cinctum antiqui nomen oppidi retinuit. Auxilia quoque missa quaedam Foroliviensibus,
			<lb/>quo diutius bisce in locis latronum copiae detinerentur.</p>
			<p><lb/>Haec foris. Domi autem non mediocris per hunc annum turbatio exorta est huiuscemodi
				<lb/>ex causa. Vetusta fuerant civitati partium studia, de quarum origine atque progressu
				<lb/>in primo huius operis libro mentionem fecimus. Ea, post illorum qui cum Carolo militaverant
				<lb/>reditum, aliquandiu acriter servata, tandem, procedente tempore, ut fit, minus custodita,
				<lb/>quodammodo exoleverant, ut iam permulti, quorum maiores gebellinarum partium fuisse dicerentur,
				<lb/>ad rempublicam gereiidam irreperent, lege nil tale licere illis permittente. Insurgentes
				<lb/>igitur quidam civium, et antiquam observantiam prolabi querentes, auctores fuere novae
				<lb/>legis ferendae, ut quorum maiores aut gebellinarum partium aut non sui corporis fuissent,
				<lb/>hi a republica gerenda prohiberentur, poena constituta adversus eos, qui huiusmodi
				<lb/>conditionis cum essent, magistratum aliquem reipublicae etiam ultro sibi delatum suscepissent.
				<pb n="195"/>
				<lb/>Id vero quia difficile probatu erat, ut septem testium fides pro vera probatione haheretur
				<lb/>constitutum est. Rine cives alii aliunde vexari sunt coepti. Duces enim partium hanc maximam
				<lb/>curam sibi ir.cumbere arbitrantes, deferabant illorum nomina, condemnarique faciebant.
				<lb/>Verum haec auctoritas ducum ab initio non immoderate habita, prolabi confestim ac modum
				<lb/>transcendere coepit, nec merrntes modo verum etiam immerentes in periculum vocari; crescenteque
				<lb/>in dies suspectorum numero, metus universos pervaserat, facieaque civitatis ex tranquilla
				<lb/>et laeta trepida et anxia erat effecta. Querelae magis in fronte quam in verbis erant.
				<lb/>Terror enim ac periculum sui linguas praecluserat, propterea quod non probantes ea quae
				<lb/>fiebant, quasi suspecti partibus ac diversa sentientes, periculum subibant .
				<lb/>Haec maxime commoverunt homines ad rem corripiendam. Quare principio insequentis
				<lb/>anni huic turbationi occursum est, lege lata, ut ad priorem numerum ducum insuper duo plebeii
				<lb/>adiungerentur. Deprehensum enim fuerat per nobilitatem maxime in eo magistratu saeviri.
				<lb/>Itaque, ad frenandam moderandamque eam rem, plebeii duo sunt additi, sine quorum
				<lb/>interventu nihil decerni posset: et sortitiones refectae ex minus implacabili genere hominum.
				<lb/>Eodem anno, ad tutelam florentinorum civium rerumque eorum quindecim naves mari
				<lb/>conductae ex provincia narbonensi. Cives enim florentini, qui Pisis negotiari consueverant,
				<lb/>variis Pisanorum iniuriis vexati, cum neque immunitas eis servaretur, neque in aliis grate humaneque
				<lb/>tractarentur, tandem, Pisis relictis, Talamone se transtulerunt. Eo in loco statim
				<lb/>celebritas consecuta est et emporium factum ; navesque mercibus onustae eo undique veniebant:
				<lb/>inde, a mercatoribus susceptae, terrestri itinere deferebantur. Itaque Pisani, per hunc
				<lb/>modum destituti, quo Talamonis portum incommodarent, praedari navigantes et impedire coeperunt.
				<lb/>Adversus hanc Pisanorum iniuriam conductae provincialium naves, non modo Talamonis
				<lb/>portum, navesque eo navigantes tutatae sunt, verum etiam, circa Pisas profectae, ostenderunt
			<lb/>Florentinos ne mari quidem Pisanorum contumelias esse laturos.</p>
			<p><lb/>Per haec ipsa tempora, solicitam civitatem habebat Germanorum terror, qui in Etruriam
				<lb/>transituri dicebantur. Haec gens eamdem habuit conventus occasionem, quam prius habuerat
				<lb/>Morialis manus ; varieque per Italiam vagata, in Apulia Calabriaque aliquandiu desedit, indeque
				<lb/>tandem emersa in picenum gallicumque agrum, mox subinde in Mediolanensium fines
				<lb/>progressa, magnos ubique terrores ac rerum novationes pepererat. Ex Gallia tandem in agrum
				<lb/>bononiensem reiecta, cum transitum in Etruriam minaretur, commota ob eum timorem civitas,
				<lb/>Apennini aditus magnis copiis magnaque sagittariorum multitudine tuendos curavit .
				<lb/>Germani, ex bononiensi in faventinum agrum transgressi, cum ubique oustoditos Apennini
				<lb/>aditus sentirent (et sunt loca montana et aspera et difficilia transitu), legatos Florentini populi
				<lb/>alloquuntur. Dicunt se cogitatum ac rectum iter deserere velie, nec si possint quidem, tamen,
				<lb/>invita civitate, transituros esse; cogitasse vero in Aretinos ducere per Amonam fluvium
				<lb/>et casentinatem agrum; quo quidem itinere angulus modo Florentini agri, et hic ipse monlanus
				<lb/>sterilisque, attingatur, Haec postulata Germanorum civitas demum per legatos certior facta
				<lb/>concessit, quo certamen contentioque abesset. Itaque per Amonam fluvium vadentes Germani,
				<lb/>ad Apenninum duxere, et una quidem nocte sub ipso iugo constiterunt, quietem sibi equisque
				<lb/>sumcntes. Postridie vero, prima luce, bifariam partiti copias. partem exercitus praemisere,
				<lb/>reliquam in subsidiis retinuerunt. Quae praemissa fuerat multitudo, statim prima luce iter
				<lb/>ingressa, tuto pertransiit; reliqua vero pars (in qua fuit Conradus Lyndo eorum dux) post
				<lb/>aliquanto secuta est. Interea montani accolae, Germanorum iniuriis per noctem vexati, convenerant
				<lb/>plerique, et tumulos viae imminentes occuparant. Sunt vero saUus difficillimi atque
				<lb/>asperrimi, profundaeque et arctae convallium viae. In bis locis Germanos nacti accolae, invadere
				<lb/>coeperunt; primo pauci ac rari, mox vero plures concurrere. Ab bis Germani a fronte
				<lb/>reiecti cum in itinere ipso substitissent, ac postremi nihilominus sequerentur, conglobatio facta
				<lb/>est in via difficili atque arcta, et hinc ripas fluvii praealtas, illinc montes arduos habente.
				<pb n="196"/>
				<lb/>Montani desuper volventes saxa ingentia et in praeceps dantes, Germanos in subiecta conglobatos
				<lb/>valle sic obruebant, ut equi virique simul opprimerentur: nec arma, nec virtus ulla
				<lb/>proderant Germanis. Quod tamen unicum videbatur remedium, pars quaedam ex equis descendere
				<lb/>a duce iussa (erant autem hi plurimum sagittarii), clamore minaci ac telorum iactu
				<lb/>montanos reiicere conabantur. Sed illi, de superioribus irruentes locis, post levem pugnam,
				<lb/>facile sagittarios dissiparunt; moxque cominus ferire equitatum ausi, cum equorum nullus
				<lb/>esset usus loco iniquissimo ac impeditissimo, miserabiliter opprimebant et a tergo iam alia
				<lb/>detecta manus arcta quaedam obsederat ac pedem referendi facultatem abstulerat. In bis difficultatibus
				<lb/>constituti Germani, ut quisque poterat, saluti consulebat suae. Evasionis unica
				<lb/>erat via; prosilientes equis arma abiicere, levesque et inermes sese per quaeque confragosa
				<lb/>dimittere. Sed et hi, postinodum per silvas deprehensi a montanis, qui instar imbris undique
				<lb/>pluebant, occidebantur. Nec viri modo, verum etiam foeminae montanorum raultos sese ultro
				<lb/>dedentes, salutem vitamque precantes, captivos suscepere; pecuniasque et argentum nactae,
				<lb/>mulieres nonnullae ditatae sunt. Equi et arma et vestes et omnia male parta quondam atque
				<lb/>direpta, in praedam montanis devenere. Conradus Lyndo exercitus dux, cum nullam diffugii
				<lb/>videret viam, sese montanorum in manus ultro permisit, ingentia pollicitus praemia, si vita servaretur;
				<lb/>quod et illi contigit. Et haec quidem exercitus pars omnino profligata atque deleta est.
				<lb/>Caetera vero pars quae primo incesserat, iugum Apennini transgressa, cum iam in subiectas
				<lb/>descenderet valles, audita reliqui exercitus clade, pavida et sui diffidens, citato agmine
				<lb/>ad Decumanum se recepit, qui est vicus Florentini agri. Ibi munitis castris, ac legatis florentinis
				<lb/>qui transeundi auctores fuerant infesto minacique clamore penes se rctentis, illorum
				<lb/>auxilio peropportune utebantur. Convenerant enim illorum quoque locorum accolae magna
				<lb/>multitudine, hatic quoque partem exercitus deletura: vixque iussu auctoritateque legatorum,
				<lb/>ab invadendo poterant coerceri. Denique, nisi adfuissent legati, non minus haec pars cis
				<lb/>Apennini iugum quam illa trans iugum fuisset oppressa. Sed legati, partim metu sui, utpote
				<lb/>qui essent in eorum manibus, partim verecundia promissorum adducti, manifestissimis certissimisque
			<lb/>ex periculis eos servavere.</p>
			<p><lb/>Iter illorum a Decumano ad Viculum mugellani agri. Inde, alio quam prius itinere ad
				<lb/>iugum Apennini redeuutes, eo transmisso, in imolensem agrum descenderunt, irati quidem
				<lb/>Florentino populo, neque tam beneficii memores quo servati fuerant, quam infensi quod se
				<lb/>accolae delere concupissent. Itaque, vix in tuto constiterant, cum minas querelis permixtas
				<lb/>coeperunt contra Florentinos effundere, ac caeteri quoque profiigationem exercitus dolo Florentinorum
				<lb/>machinatam praedicare. In quo mentiebantur ; neque enim loca trans iugum in
				<lb/>quibus deleti fuerant Germani, neque homines qui deleverant, Florentinorum erant; et suopte
				<lb/>ingenio permoti accolae, ob iniurias quoque prius acceptas, eos invaserant.
				<lb/>Nec multo post Conradus Lyndo servatus ad eos rediit. Vulnere quidem adhuc laborans,
				<lb/>caeterum incenso ad vindictam animo, reparare coepit statini copias, malora quaedam
			<lb/>in dies moliri.</p>
			<p><lb/>Bellum per hoc tempus gravissimum gerebatur Inter Perusinos et Senenses, mutuaeque
				<lb/>utrinque clades fuerant illate. Sumpserat vero initium ob Cortonae obsidionem ; quam urbem
				<lb/>in fide amicitiaque Seaensium requiescentem Perusini persequebantur. Cum igitur bellando
				<lb/>utrique defessi iam essent, missis ad eos legatis, monendo ac suadendo, tandem arbitrio suscepto,
				<lb/>Florentini pacem inter eos pronunciarunt. Qua mox palam facta, ita se utraque civitas
				<lb/>invitam renitentemque adversus conditiones pacis ostendit, ut oratores confestim Florentiam
				<lb/>mitterent pro rebus irritandis. Sed constans piane in eo civitas fuit; utque paci maneretur
			<lb/>obtinuit.</p>
			<p><lb/>Ob eam pacem Germani qui apud Senenses Perusinosque militabant, ad tria millia equitum,
				<lb/>sese Lyndoni priorique exercitui coniunxerunt. Eo supplemento elati, ex agro gallico,
				<pb n="197"/>
				<lb/>ubi diutius fuerant commorati, transire in Etruriam constituerunt, nec per Apennini mentis
				<lb/>iuga, ut prius, sed patentiori itinere per cesenatem ariminensemque vadentes agrum, in Picentes
				<lb/>primo, mox inde in Fulginates et Perusinos transierunt. Perusini, tantam belli molem
				<lb/>centra se mere cernentes, legatis ad illos missis, pecunia vexationem suam redemerunt. Itaque,
				<lb/>pacate per agrum perusinum vadentes, Florentiae propinquabant. Erat vero multitudo
				<lb/>ingens, famaque eorum terribilis, multaque ab bis oppida vi capta, multaeque funditus
				<lb/>eversae regiones ferebantur. Senenses et Pisani, simul atque de concordia Perusinorum audiverunt,
				<lb/>et ipsi eamdem viam secuti, pecuniam traderc et commeatu insuper iuvare paciscuntur.
				<lb/>Ob haec maiorem in modum elati Germani, centra Florentinos minacius loquebantur, et
				<lb/>hanc unam se petere urbem tam longo circuitu praedicabant. Simulque permulti undique
				<lb/>publice et privatim, quasi benevolentia civitatis adducti, ad concordiam cum Germanis ineundam
				<lb/>Florentinos adhortabantur, ac se medios sequestresque offerebant, docentes cum huiusmodi
				<lb/>genere hostium nihil esse quod lucrari civitas possit; non enim urbem, non agrum
				<lb/>habere, qui victis auferatur; quod si unam modo diem in agro florentino diversentur, longe
				<lb/>plus damni allaturos fore, quam quantum nunc ut se abstineant sint recepturi; adderent incertos
				<lb/>belli pugnarumque casus adversum liomines desperatos et in armis exercitatissimos ;
				<lb/>adderent occupationes oppidorum, quae non difficulter possit contingere; iam vero finitiraarum
				<lb/>civitatum intuerentur exempla, quarum nulla protinus ausa sit centra tales hostes bello
				<lb/>contendere; satis nomini gleriaeque civitatis factum, quod postrema caeterarum, et nonnisi
				<lb/>derelicta ab bis quae sociae periculorum esse debebant, conventionem inierit. His rationibus
				<lb/>permovere civitatem nitebantur. Sed florentinus populus alto ir.victoque animo cuncta prius
				<lb/>tolerare statuit, quam Germanorum minis iactationibusque concedere; et que malora ostendebantur
				<lb/>pericula, eo pulchrius ducebat obviam proficisci. In dignitate enim atque censtantia
				<lb/>non cedendi magnam sibi gloriam fore propositam haud falso existimabat. Itaque nec pacta
				<lb/>neque conventiones uUas audire aut tractari ab aliquo passus est; sed paratis impigre copiis,
			<lb/>adventum Germanorum intrepidus expectabat.</p>
			<p><lb/>Fama iam longe lateque vulgaverat Florentinos Germanis nequaquam concedere, sed
				<lb/>magno elatoque animo ad resistendum parari. Atque omnium oculi in Florentinos erant
				<lb/>conversi, nec Etruriae modo, sed caeterarum Italiae partium. Admirabantur quippe homines
				<lb/>ac praeclarum ducebant tantam animi generositatem ac praestantiam, et favebant cuncti,
				<lb/>auxiliarique festinabant. Quamobrem et a rege Siciliae et a Bernabove mediolanensi et de
				<lb/>Patavinis Ferrariensibusque auxilia supervenere. Sed haec postmodum; ab initio autem statim
				<lb/>civitas ipsa suas paraverat copias, ducemque his praefecerat Pandulfura Malatestam.
				<lb/>Itaque, ubi ex perusino in senensem agrum transiisse Germanos nunciatum est, movens dux,
				<lb/>cum omnibus simul copiis obviam progressus, ad Pesam fluvium constitit, certissimo resistendi
				<lb/>animo, si hostes advenissent. Germani contra spem sibi paratam dimicationem cernentes, in
				<lb/>Senensi aliquandiu commorati, tandem, per volaterranum vadentes agrum, in Pisanos devenere.
				<lb/>Florentinorum quoque exercitus dux, secutus illorum motum, traductas eo copias per
				<lb/>fines Miniatensium adversus hostem opposuit; cumque Germani ad Eram fluvium essent, ipse
				<lb/>sub Toporio castra fecit, idoneo pugnae loco, si illi, ut iactabant, experiri fortunam maluissent.
				<lb/>Verum hostes, irrita expectatione aliquot dies in his locis commorati, tandem, inde
				<lb/>quoque abeuntes, in lucensem transiverunt agrum. Eo quoque secutae Florentinorum copiae,
				<lb/>circa Nebulam fluvium adversus hostem constitere. Quo magis intercedebant morae, eo
				<lb/>plures quotidie auxiliares Florentinis accrescebant. Nam, praeter eas quas supra retulimus
				<lb/>copias, a Bernabove quingenti equites cum Ambrosino filio, illustri adolescente, et ab Aretinis
				<lb/>equites ducenti totidemque pedites, viri bellaces, et Neapolitanerum equites quinquaginta
				<lb/>ex suprema nobilitate, privato spontaneoque officio; multi praeterea insignes viri civitatis
				<pb n="198"/>
				<lb/>gratia supervenerant. Quas ob res sublatis animis, magna erat alacritas Florentinorum in
			<lb/>castris, magnaque vincendi fiducia, si ad pugnam veniretur.</p>
			<p><lb/>Germani, ne omnino ridicule post tantas iactationes abirent, pugnam sese cupere simulabant,
				<lb/>ac magna expectatione productas copias aUquanto progressi desuper ostentarunt. Sed
				<lb/>postquam centra se alacriter iri a nostris structa acie et confligere parata viderunt, subsistentes
				<lb/>in colle difficili et arduo, descendere in aequum locum ac potestatem confligendi facere
				<lb/>recusarunt. In hunc modum aliquot dies irrita expectatione commorati, tandem ita abierunt
				<lb/>Germani, ut metum trepidationemque manifestam ostenderent. Prima siquidem luce per silentium
				<lb/>abeuntes, paucis relictis qui tabernacula ii.cenderent, prius circa urbem Lucam se receperunt,
				<lb/>quam de illorum recessu quicquam sentiretur Florentinorum in castris. Cognita demum in
				<lb/>fuga, nostros sequi volentes dux continuit, veritus ne Pisanis, qui per id tempus Lucam tenebant,
				<lb/>pax violaretur. Iter Germanorum ex Luca per luce; sem geimensemque agrum in
				<lb/>Galliam fuit. Dux vero ac milites florentini exercitus triumphantium more post Germanorum
				<lb/>fugam Florentiam redierunt. Ibi donatis laudatisque auxiliaribus, tandem cuncti eximia gratia
				<lb/>dimissi sunt. Nomen certe ac fama florentini populi ex hac una re mirum in modum apud
				<lb/>cunctos accrevit, plurimamque exinde civitas est auctoritatem et gloriam coasecuta.
				<lb/>Non multo post reductas copias, cum Germani in Galliam circa Ticinum pervenisse
				<lb/>nuntiarentur, permota civitas ob recentissimum Beruabovis obsequium, mille equites ad illum
				<lb/>transmisit, quibus auxiliaribus in bello uteretur. Duces vero cum equitibus missi sunt cives
			<lb/>florentini duo, viri praestantes et bellorum non ignari.</p>
			<p><lb/>Eodem anno bellum adversus Bibienam susceptum est a Florentinis ex huiusmodi causa.
				<lb/>Tarlati et libertini, potentes Aretinorum familiae, licet studio partium convenirent, tamen
				<lb/>privatis inter se odiis plurimum dissidebant. Fuerat vero utraque illarum florentino nomini
				<lb/>inimica; siquidem ex libertina gente extiterant Guillielminus praesul, qui apud Campaldinum
				<lb/>dubio periculosoque certamine contra Florentinos conflixit; ex Tarlatis vero Sacon et agnati,
				<lb/>qui multas suo tempore molestias iiitulerant civitati. In Saconem igitur et filios quia recentior
				<lb/>erat indignatio, libertini eorum inimici non alieni iam a civitatis studio putabantur.
				<lb/>Redierant quoque aperte in gratiam per Germanorum adventum ; quo quidem tempore, ultro
				<lb/>ferentes auxilium, cum haud contemnenda manu Florentiam venerant, indeque ducem in
				<lb/>castra secuti, slrenuam operam navarant. Ea quidem res grati ssima civitati fuit. Et accessit
				<lb/>ad gratiam, quod, paulo post reversionem exercitus, Biordus eius familiae princeps, quem
				<lb/>ex labore castrensi adversus Germanos suscepto, in morbum decidisse constabat, Florentiae
				<lb/>diem obiret. Itaque civitas, grata memorque obsequii, omnem magniticentiam ostendit in
				<lb/>honoribus sibi exhibendis, publicoque illum funere magnificentissime extulit, fratremque illius
				<lb/>Accium militia insignivit, totam denique gentem in gratiam protectionemque suscepit.
				<lb/>Horum igitur hortatu, bellum tuuc adversus Bibienam susceptum est a civitate; et cura
				<lb/>eius belli Accio Farinataeque Ubertinis demandata, quod ipsi quoque circum ea loca plurima
				<lb/>castella possidebant. Cum igitur eo missae copiae Bibienam obsedissent. Aretini, pro antiquo
				<lb/>Saconis odio, ad urgendam obsidionem confestim supervenere, ac seorsum castrametati, suo
				<lb/>et ipsi robore Bibienam premebant. Obsidio dura vehemensque fuit, et supra duos menses
				<lb/>acriter repugnatum est ab obsessis. Tandem, cum spem salutis nullam intuerentur, oppidani,
				<lb/>proditis per noctem muris, hostem ex composito susceperunt. Inde pugna per oppidum fuit,
				<lb/>et in arcem Saconiani omnes compulsi, non tamen sine certamine; in quo etiam Farinata
				<lb/>vulnus grave periculosuinque suscepit. Arx deinde obsessa, ac tandem capta. Marcus et
				<lb/>Ludovicus Saconis filli cum quibusdam agnatis Florentiam ducti sunt, et carceribus asservati.
				<pb n="199"/>
				<lb/>Altero dehinc anno domi forisque ab initio quies erat civitati. In Bononiensibus autem
				<lb/>rerum motus ingens, et novi belli suscitabatur materia. Eam urbem captam a praesule mediolanensi
				<lb/>supra ostendimus. Ilio autem mortuo, cum dominatio ad nepotes pervenisset,
				<lb/>praeticitur Bononiae Olegianus, qui dux militiae in Etruria fuerat. Erat enim propinquus
				<lb/>genere, et auctoritatem habebat idoneam ad urbem conservandam ; et ante mortem praesulis,
				<lb/>Bononiae praeesse consueverat, ut retinuisse magis praefecturam quam accepisse videretur.
				<lb/>Stana igitur Bononiae Olegianus, in suspicionem dominatoribus venit. Varium certe negotium,
				<lb/>et modo reconciliatum, modo adversum penitus et hostile habitum. Dilata per hunc
				<lb/>modum res est usque ad hoc tempus, in quo, cum Bernabos contra eum exercitum misisset,
				<lb/>difficultate coactus, Olegianus, quando impar ad repugnandum esset, statuit ecclesiae romanae
				<lb/>urbem reddere; pactusque cum legato apostolicae sedia, ut pro compensatione Firmum
				<lb/>in Picentibua sibi traderetur, Bononiam legato sponte dimisit. Id postquam Bernabos intellexit,
				<lb/>nulla fuit mora, quin bellum acrius urgeret, et copias insuper augeret ad Bononiam
				<lb/>opprimendam. Ita bellum inter Bernabovem et legatum exoritur, magnum quidem ac grande
				<lb/>nixu utrinque suaceptum. Florentinis vero, etsi expertes erant belli, tamen propinquitas ipsa
				<lb/>finitimi loci suspiciones varias afferebat. Erat tamen sic animata civitaa, ut ecclesiam malici
			<lb/>quam Bernabovem in propinquo habere.</p>
			<p><lb/>Eodem anno lege sancitum est, ut nemini, qui dominationem alicuius oppidi ditionemve
				<lb/>haberet, liceret magistratum Florentiae gerere. Huius ferendae legis causa fuisse creditur
				<lb/>Nicolas Azzarolus, qui longo intervallo Florentiam venerat. Erat enim magnus vir et multarum
				<lb/>urbium dominator et qui regem simul ac regnum Apuliae multos annos auctoritate et
				<lb/>sapientia gubernasset; tunc autem a legato Bononiaque redibat, magnarum rerum gratia illuc
				<lb/>evocatus. Metuens igitur sive ipse sive civitas, ne ipsius nomen saepius iam per absentiam
				<lb/>remissum, praesenti tunc magistratum sortiretur, generali lege de cunctis dominatoribus in
				<lb/>omne tempus ut provideretur causa fuit. Neque enim pari iure cum aliis convenire sciunt
			<lb/>qui dominari sunt consueti.</p>
			<p><lb/>Principio insequentis anni, Volaterrani, seditione civium conflictati, in potestatem florentini
			<lb/>populi redierunt.</p>
			<p><lb/>Semina belli pisani per haec ipsa tempora, latenter quidem, spargebantur, quae mox
				<lb/>segetem armorura calamitatemque uberrimam produxere. Florentinis enim ad Talamonem
				<lb/>émporium celebrantibus, angebantur Pisanorum animi, cernentes urbem suam, quae portua
				<lb/>Florentinorum esse consueverat, per iUorum dimigrationem in solitudine destitutam. Simul
				<lb/>enim cum florentinis negotiatoribua, caeteri quoque illiusmodi homines, secuti negotiorum
				<lb/>commoditatem, relictis Pisis, Talamonem petierant. Pisani ergo, navibus praedatoriis ab
				<lb/>initio missis, Talamonis portum impedire tentaverant. Qua in re cum sibi resisteretur
				<lb/>Florentinis, malori classe ad tutelam portua conducta, destiterunt quidem a vi aperta, sed
				<lb/>clam infensis animis moliebantur, ut iam fines quibus se civitates contingunt, infesti a maleticiia,
				<lb/>non publica vi, sed impunitis privatorum facinoribus, redderentur. Non modo enim
				<lb/>non vetabant delieta Pisani, sed quodam modo invitabant homines ad ea perpetranda. Tantum,
				<lb/>ut fit in populia, odium accesserat! Iam expugnationes quedam nocturnae locorum munitorum
				<lb/>et defensiones armata vi factae audiebantur, caedesque et rapinae omnia foedabant.
				<lb/>His de rebus querelae saepius apud Pisanos expositae cum essent, eo velamento excusabantur,
				<lb/>quod privati homines contra mentem propositumque civitatis illa commisissent; eosque ob
				<lb/>haec damnatos publice hostesque iudicatos asserebant, poenas daturos, si unquam in potestatem
				<lb/>pisani populi devenissent. Quae cum simulata apparerent. Florentini, quo eadem ulciscerentur
				<lb/>arte, parem licentiam suis largiti sunt, ac patiente republica, Pisanorum finibus
				<lb/>privatim referebantur clades. Haec aliquamdiu continuata sic mentes utriusque populi irritaverunt,
				<pb n="200"/>
				<lb/>ut parum distarent ab aperto bello. Tandem vero Petrabona castellum, quod per
				<lb/>id tempus Pisanorum erat, per privatos quosdam occupatur. Id castellum, quia maiusculum
				<lb/>erat, Pisani, missis copiis, obsederunt, munitis maiorem in modum praesidiis, et omni machinarum
			<lb/>genere ad oppugnationem convectis.</p>
			<p><lb/>Inter haec Petrus Gambacurta Pisanorum exul Florentiam venerat, et discursiones quasdam
				<lb/>suo nomine fecerat in pisanum agrum, conatus, si qua posset, in patriam regredi.
				<lb/>Erat enim princeps factionis civium, quae per id tempus deiecta premebatur. Pisani quoque
				<lb/>ipsi Florentinorum fines impetierant, et circum Bargam oppidum cuncta vastaverant, et quasdam
				<lb/>munitas arces occupare conati fuerant. Ita, cum iam honeste fieri posse videretur,
				<lb/>defensio Petraebonae a Florentinis suscipitur. Missis eo copiis, et praesidio quodam iuxta
				<lb/>castellum munito, obsessos iam aperte sustentabant. Pisani quoque, conspecto Florentinorum
				<lb/>proposito, malori nixu incubuerunt ad obsidionem urgendam. Et castra quidem sua iampridem
				<lb/>ita munierant, ut protinus vi removeri non posse viderentur ; machinis vero maxime fatigabant
				<lb/>obsessos. Tandem, excitata turri lignea et moenibus castelli admota, superiecto ponte,
				<lb/>macmo atrocique certamine castellum ceperunt. Maxima tamen pars hominum in proximum,
				<lb/>quod Florentini munierant, praesidium evasit. In reliquos vero acerbe saevitum est a Pisanis.
				<lb/>Florentini postridie, cremato praesidio, copias reduxere, magno infensi dolore consiliumque
				<lb/>damnantes suum, quod, differendo ac procrastinando, demum eo tempore defensionem
				<lb/>suscipere distulissent, quo iam nulla superforet defendendi spes. Corrigere deinde susceptam
				<lb/>ignominiam properantes, contrahere maiorem in modum copias et bellum inferre Pisanis
				<lb/>statuerunt. Tantaque fuit celeritas, fervente ira, ut paucos intra dies ad mille octingentos
				<lb/>equites, pedites vero ad quatuor millia mercede conductos in armis habuerint. His addito
				<lb/>domestico equitatu peditatuque, tines Pisanorum ingressi, circa Pecciole posuerunt castra, et
			<lb/>castella eius regionis pleraque expugnarunt.</p>
			<p><lb/>Dux erat exercitus iiorentini populi Bonifatius Lupus parmensis, vir magna scientia rei
				<lb/>militaris magnaque vir tute praeditus, sed ita liber ac sui animi, ut cives sibi in consilium
				<lb/>traditos nihil protinus existimare videretur, nulla his secreta aperiens, nihil agens ex eorum
				<lb/>voluntate. Recte quidem; scientia enim rei militaris vix illis qui tota vita nihil aliud meditati
				<lb/>sunt contingit, ne dum homines plebeii et otio mercaturisque assueti illam possideant.
				<lb/>His tamen de causis Bonifatio successor datus Rodulphus Varanius camerinensis, qui suscepto
				<lb/>exercitu ac maiorem in modum adaucto, pro magnificentia florentini populi in conspectum
				<lb/>pisanae urbis copias ducere constituit. Fossa erat interim manufacta, de qua superioribus
				<lb/>bellis mentionem fecimus. Hanc Pisani suis custodiebant praesidiis. Varanius igitur ad fossam
				<lb/>ducens, quamvis repugnantibus Pisanis, eam transgreditur. Ultra fossam vero piena
				<lb/>erant omnia. Quod enim confidebant Pisani prohibere transitu posse, nemo curaverat villas
				<lb/>evacuare, vel in tutum refugere. Nostri ad Cascinam primo, inde ad Sabinum castra fecere.
				<lb/>A Sabino rursus moventes, ad ipsa prope moenia pisanae urbis profecti sunt. Ibi, in conspectu
				<lb/>ac facie urbis, militaribus ad ignominiam ludis editis, ac Pisanorum copiis, quae inter
				<lb/>ludos eruptionem fecerant, intra portam compulsis, villis aedificiisque undequaque exustis,
				<lb/>cum satietas tandem nocendi cepisset, per eadem qua venerant vestigia retroducentes, ad
				<lb/>pontem Sachi fecerunt castra. In his locis cum essent, literae interceptae sunt, quae ab oppido
				<lb/>Pecciole ad Pisanos mittebantur, quibus scriptum erat omnem fere illius oppidi iuventutem,
				<lb/>per absentiam florentini exercitus in agrum volaterranum praedandi causa profectam,
				<lb/>biduo iam desideratam fuisse; in oppido autem paucos admodum et eos ipsos imbecilliores
				<lb/>relictos. Itaque, submitti defensores celeriter postulabant ; aliter autem, si adveniant hostes,
				<lb/>defendi non posse. Dux igitur, lectis literis, tabellario etiam diligenter examinato, confestim
				<lb/>praemisit equites, qui reditum illorum impedirent. Ipse vero cum reliquo exercitu secutus,
				<pb n="201"/>
				<lb/>copiis, experiundi potius causa quanr expugnandi spe, rari defensores, et inter eos foeminae
				<lb/>conspectae, certam fecere literis fidem omne quod fuerat iuventutis robur abesse. Constitit
				<lb/>postea iuventutem eius oppidi ex agro volaterrano, quo praedandi gratia fuerat profecta,
				<lb/>concursu nostrorum aversam, maris ad litus declinasse, longoque circuitu redire conatam,
				<lb/>obsidione prohibitam se domum recipere. Ita, cum pars hostium exclusa domo pars inclusa
				<lb/>esset, obsidioque in dies urgeretur, castellum pactione ceditur, nisi intra certam diem a Pisanis
				<lb/>succurratur. Erat in eo castello arx, duaeque in ea turres ita propinquae, ut ponte
				<lb/>coniungerentur. Praefectus earum iieque pactioneni receperat, nec quae oppidani fecerant
				<lb/>probabat. Quamobrem, licet aliae partes ab oppugnatione vacarent, ad turres nihilominus
				<lb/>pugnabatur; adauctusque iam cuniculus fundamenta alterius turris succiderat, quae magno
				<lb/>fragore prolapsa, cum super moenia oppidi cecidisset, partem muri ita deiecit, ut aditum
				<lb/>patefaceret. Itaque eo confestim milites praedandi cupidi in oppidum irruperunt. Oppidani
				<lb/>inermes, fidem ducis implorantes et oppidum sine alia expectatione dedentes, perstabant.
				<lb/>Quod nisi a duce praefectisque properatum esset, ac milites prope vi cohibiti, oppidum nullo
				<lb/>pactionia respectu, diripiebatur. Sic quoque aegre temperatum, vociferantibus militibus praedam
			<lb/>ad se iure belli pertinere.</p>
			<p><lb/>Pecciole capto, ad alia subinde castella Pisanorum dux profectus, quaedam expugnavit,
				<lb/>nonnulla etiam sese sponte dedentia suscepit. Sed indignatio querelaque militum, ob prohibitam
				<lb/>Pecciole praedam, cum in dies cresceret, nec duces seditionis instigatoresque deessent,
				<lb/>veritus dux maiorem in exercitu motum, Miniate in oppidum reduxit. Qui vero seditionem
				<lb/>moliebantur, ducem veriti, seorsim castrametati sunt. Ex his ad duo millia equitum
			<lb/>abuentes, in societatem latrocinii colere.</p>
			<p><lb/>Per idem tempus mari quoque Pisani a Florentinis vexabantur quatuor longis navibus.
				<lb/>Quarum duae de Genuensibus conductae: praeerat autem illis Perinus Grimaldi. Duas vero
				<lb/>Nicola Azzarolus potens in regno ex Apulia miserat. Hae pluribus locis per litus descendentes,
				<lb/>magnas Pisanis intulerant clades, et Lilium insulam oppidumque in illa munitissimum
				<lb/>ceperunt. Portum quoque pisanum ingressae, turres expugnaverunt, et catenas ferreas quibus
				<lb/>portus claudebatur revulsas Florentiam transmiserunt ; quae iuxta Martis templum suspensae
				<lb/>monstrantur, pro magnificentia civitatis, quae non terra solum, sed etiam mari Pisanos
			<lb/>ulta magnifice fuisset.</p>
			<p><lb/>Per extremum eius anni, Rodulpho camerinensi (quem milites propter seditionem factam
				<lb/>formidabant, nec dux militi, nec miles duci satis fidebat) successor datus est Petrus Farnetius,
				<lb/>vir egregius bello, ac rei militaris per ea tempora in primis peritus. Is ergo, magna
				<lb/>spe omnium cum belli curam suscepisset, principio veris Lucam per proditionem occupare
				<lb/>tentavit. Erat enim tunc Luca in Pisanorum potestate, ut superioribus libris ostendimus,
				<lb/>aegreque illorum dominatum Lucenses ferebant. Re igitur arcane cum quibusdam Lucensium
				<lb/>composita, cum duobus equitum millibus et peditibus quingentis Fucetio movens, ad
				<lb/>constitutum tempus se circa Lucam ostendit. Sed paulo ante detecta proditio fuerat, et manus
				<lb/>iniectae quibusdam coniuratorum. Itaque, non succedentibus rebus, dux e vestigio copias
			<lb/>reduxit.</p>
			<p><lb/>Barga per id tempus a Pisanis obsidebatur. Erant quoque per finitima Bargae loca defectus
				<lb/>quidam et motus; ad quae cum Florentini Pisanique auxilia submisissent, praelium committitur,
				<lb/>in quo, praevalentibus Pisanis, trecenti Florentinorum equites et pedites ducenti
				<lb/>profligati, magnam cladem susceperunt, praefectique eorum capti sunt, et castella quae defecerant
				<lb/>omnino amissa, et Barga duriori quam prius obsidione astricta. Ea velut ignominia
				<lb/>tactus Farnetius, quod primae sibi res foede successerant, cum reliquis copiis agrum pisanum
				<lb/>ingreditur, iratus quidem et sibi et hosti, certoque confligendi proposito, nihil aliud meditatus
				<lb/>quam quemadmodum acceptam cladem valeret ulcisci. Adfuitque fortuna illius coepto pene
				<lb/>
				<pb n="202"/>
				<lb/>temerario. Nam, cum haud multum Pisis abesset, obviosque Pisanorum equites habuisset,
				<lb/>pedites quoque mercede conducti ac multitudo urbana studiose concurreret, pugnatum est
				<lb/>aliquamdiu dubio eventu. Tandem vero Farnetii virtus et ardor superavit, fractisque et profligatis
				<lb/>magna strage Pisanis, plenam est victoriam conseculus. In eo praelio dux hostium
				<lb/>captus est, ac vexilla Pisanorum cum ingenti captivorum multitudine in potestatem victoris
				<lb/>devenere. Captivos et ducem et signa militaria Pisanorum capta Farnetius cum ingenti gloria
				<lb/>Florentiam retulit. Pro quibus rebus gestis cum ab exultante populo corona laurea sibi
				<lb/>offeretur, accipere renuit, asserens maiorum rerum triumpho illam convenire. Regressus
				<lb/>deinde in agrum pisanum maiori apparatu quam prius, nulla vi coerceri potuit, quin ad ipsa
				<lb/>Pisarum moenia perveniret; levibusque aliquot praeliis ad porlas commissis, profligatis et ibi
				<lb/>hostibus et intra moenia compulsis, nummos argenteos in eo loco percussit, insigne habentes
			<lb/>resupinam vulpem, quo videlicet insigni Farnetius utebatur.</p>
			<p><lb/>Per idem fere tempus Barga (quod oppidum iampridem fuerat a Pisanis obsessum) liberatum
				<lb/>est. Nam, cum equites a Farnetio missi eo pervenissent, oppidani, ob auditam victoriam
				<lb/>sublatis animis, oppido egressi, magno ardore in hostem ruentes, adeo superiores
				<lb/>fuerunt, ut et castra contra se posita et praesidia omnia expugnarent. Ita, ubique prospere
			<lb/>rebus gestis, gloria civitatis augebatur.</p>
			<p><lb/>Sed haud multo post, quasi fato quodam, versa retro sunt omnia, initio facto a Farnetii
				<lb/>morte, qui in ipso victoriarum cursu pestilenti morbo correptus. Miniate in oppido migravit
				<lb/>e vita. Eius corpus magno gemitu Florentiam devectum, publico funere civitas sepeliit. Haec
				<lb/>prima turbatio Florentinorum mentes perfregit, duce optimo ac fortunatissimo repente amisso.
				<lb/>Et supervenit confestim Anglorum gens a Pisanis conducta. Erant vero equitum supra quatuor
				<lb/>millia, peditum vero duo millia; qui per Galliam variis bellis exercitati, tandem, transmissis
				<lb/>Alpibus, in Italiam descenderant. Hos cum Florentinis militare potius optantes, propterea
				<lb/>quod in Anglia multitudo florentinorum civium negotiaretur, ac noti amicique plurimis
				<lb/>essent, malo Consilio civitas neglexit, horrens sumptus nimios stipendiorum ; militabant enim
				<lb/>mercede, ac magna stipendia fiagitabant . Tepescentibus igitur Florentinis, Pisani, meliori
				<lb/>Consilio, cuncta polliciti, eos sibi coniunxerunt. Pisas ergo profecti Angli, magnam statim
				<lb/>terrorem intulerunt nostris. Nam Pisani quidem, rependendi ignominias avidi, quantos nunquam
				<lb/>prius apparatus fecerunt; coniunctisque ad Anglos caeteris quas habebant copiis, domestico
				<lb/>etiam equitatu peditatuque praecupide insequenii, haud dubie viribus superiores
				<lb/>habebantur, praesertim cum apud Florentinos morte ducis omnia per id tempus conturbata
				<lb/>essent. Apparatibus demum factis. Pisani, magna multitudine per lucensem et pistoriensem
				<lb/>et pratensem venientes agrum, ad Piretulam, duobus passuum millibus ab urbe, posuerunt
				<lb/>castra. Ibi aliquot dies commorati, cum frequenter eorum agmina prope ad urbem discurrissent,
				<lb/>incendiis et rapinis omnia foedarunt; tandem, exustis omnibus aedificiis ac vastatis,
				<lb/>pisana via cum incredibili praeda magnoque captivorum agmine Pisas rediere. Cum Pisis
				<lb/>aliquot dies substitissent, illecti superiori praeda, rursus inde moventes, in agrum florentinum
				<lb/>revertuntur. Eorum iter ad Emporium primo; inde, a sinistra relieta urbe, inter Pesam et
				<lb/>Elsam fluvios profecti, superatis coUibus, quartis demum castris circa Fighinum descenderunt.
				<lb/>In his locis, quod ea maxime diversissima sunt ab agro pisano, et propterea suspicione belli
				<lb/>plurimum vacabant, incredibilem praedam nacti sunt. Mox Fighinum expugnare aderti, haud
				<lb/>magno labore illud ceperunt. In eo oppido stativa hostium aliquandiu fuere; unde discurrentes
				<lb/>catervae late populabantur, multisque expugnatis oppidis, multis etiam metu desertis,
				<lb/>trepidatio maxima cunctos pervaserat. Florentinorum copiae contra hos profectae ad Ancisam
				<lb/>constiterant, castraque iuxta oppidum ita munierant, ut ex superiore colle ad Arnum extenderentur.
				<lb/>In his locis cum essent copiae, et quotididie levia praelia inter utraque castra
				<lb/>
				<pb n="203"/>
				<lb/>committerentur, hostes, cognito ex captivis situ caslrorum, improviso supervenientes, castra
				<lb/>nostrorum aggrediuntur. Quibus etsi resistebatur egregie, tamen, quia pro laxilate castrorum
				<lb/>non satis ampia defensorum erat manus, tandem amittuntur castra. Ne vero magna susciperetur
				<lb/>clades, propinquitas oppidi fecit. Capti tamen permulti, in quibus et praefectus ipse
				<lb/>copiarum fuit Rainutius Farnetius Petti frater, et commeatus impedimentaque omnia amissa.
				<lb/>Postero deinde die hostes, structam aciem oppido admoventes, transitum pervicerunt, qui fossa
				<lb/>et muro ab Ancisae oppido ad Arnum claudebatur, patefactoque itinere, exustis cuius vici
			<lb/>aediticiis, facultatem eundi redeundique sibi paraverunt.</p>
			<p><lb/>Ob haec Florentiae audita, valde trepidatum est, atque, ut fit in populis, alii duces ipsos,
				<lb/>alii milites accusabant; proditos denique se credere malebant quam victos. Situs castrorum
				<lb/>laxior et fuga quorumdam spontanea culpabatur; tantumque invaluit haec opinio, ut ad octingentos
				<lb/>equites germani, quasi parum lideliter versati in castris fuerint, ignominia dimitterentur.
				<lb/>Reliquis vero omnibus copiis in locum capti ducis Pandulphum Malatestam praefecerunt. Is
				<lb/>enim, haud multo ante domo vocatus, quasi rei militaris peritus ac partibus maxime fidus,
				<lb/>Florentiam venerat, castrisque designandis apud Ancisam interfuerat; mox inde in urbem
			<lb/>reversus consultandi gratia, in calamitate suscepta non adfuit.</p>
			<p><lb/>Inter haec hostes, Victoria elati, iactantia quadani significarunt se certa die ad portas
				<lb/>urbis aretina via esse venturos; proinde pararent se Florentini ad repugnandum. Hae minae
				<lb/>hostium irepidationejn auxere. Quamobrem, et ad Miniatis aedem praesidium in supercilio
				<lb/>urbis positum est militum quingentorum, et valli aggeresque aliquot locis ante portam facti.
				<lb/>Expectatus deinde eorum adventus tanta sollicitudine, ut quidquid de superiori loco appareret,
				<lb/>hostes adesse putarentur. Sed cum expectatio aliquot dierum frustrata timorem ademisset
				<lb/>ac peperisset iam securitatem. Angli ipsi suo proprio agmine, Pisanis ad Fighinum relictis,
				<lb/>noctu supervenerunt adeo improviso ac insperato, ut prius circa Ripolim fuerint duobus passuum
				<lb/>minibus ab urbe, quam aliquid de eorum adventu sentiretur. Ibi sublatus clamor ad
				<lb/>urbem usque pervenit, excitique a somno cives, ad portam trepidi concurrerunt. Luce demum
				<lb/>exorta, copiae ante portam eductae constiterunt, id modo meditantes, quemadmodum
				<lb/>venientibus ad portam hostibus resisteretur; ultra hoc vero nihil progressae. Itaque hostes,
				<lb/>late abacta praeda magnoque captivorum numero coacto, incendiis multarum villarum in
			<lb/>oculis civium factis, nullo penitus impediente, tandem abiere.</p>
			<p><lb/>Nec multo post eadem manus Anglorum contra Aretinos profecta, usque ad moenia urbis
				<lb/>populata est, ut eodem tempore Fighini consistere, ac Florentina aretinaque moenia pulsare,
				<lb/>omnibusque ex locis praedas abigere, gens Anglorum putaretur; nec terribilius quidquam
				<lb/>erat quam eorum nomen audire. Sed cum linita iam aestate remeare Pisas statuissent, ne
				<lb/>praeda captivisque onusti, per difficillimos saltus, quibus erat transeundum, impedirentur, dolum
				<lb/>confingunt. Missis enim ad Florentinos nunciis, ut mense ferme ante fecerant, significarunt
				<lb/>se pridie idus novembris ad Salvianum templum esse venturos; itaque priores Florentinorum
				<lb/>invitare ad solemnia missarum. Haec militari iactantia nunciaia ridem adeo habuere,
				<lb/>ut soliciti omnes diem illam expectarent. Quae cum tandem advenit, armati cives, quasi rei
				<lb/>certae, ad portam praestolabantur; et alii iam vidisse hostes, iamque affore praedicabant ;
				<lb/>multi etiam e muris pavidi, studio videndi, speculabantur. At enim hostes, ea ipsa die crematis
				<lb/>ad Fighinum castris, per asperrimos saltus ac sinuosas fauces cum omni praeda cunctisque
				<lb/>captivis incolumes evasere. Iter eorum fere idem in abeundo fuit quo prius advenerant.
				<lb/>Pisis redeuntes, tanta gratulatione suscepti sunt, ut triumphare viderentur; et quoniam
				<lb/>hyems aderat, intra urbem illis hibernare permissum. Quae quidem res permagna incommoda
				<lb/>genuit Pisanis. Militibus siquidem intra una moenia degentibus tanta multitudine, nihil liberum
				<lb/>civibus relictum est; non urbs, non aedes, non familiae; saepiusque educere conati
				<lb/>
				<pb n="204"/>
				<lb/>Pisani, nunquam parere voluerint, modo pecuniarum defectum, modo hyemis asperitatem
			<lb/>causantes.</p>
			<p><lb/>Per eamdem hyemem apud Bargam (quod oppidum rursus obsederant) iterato fracti fusique
				<lb/>Pisani, damna non modica acceperunt, caesis eorum magno numero ac signis militaribus
			<lb/>aliquot amissis.</p>
			<p><lb/>Principio insequentis anni, Pisani rursus florentinum agrum maioribus quam antea copiis
				<lb/>invadere paraverunt. Accesserat enim ad prioris anni copias germanorum manus equitum
				<lb/>trium millium noviter conductorum. Insuper multitudo Pisanorum ingens ex urbe et agro
				<lb/>voluntaria sequebatur. His omnibus ad iter paratis, per lucensem pistoriensemque et pratensem
				<lb/>agrum magno tumultu duxere. Florentini copias quidem maiores per hyemem conductas
				<lb/>ex Gallia et Germania expectabant; et venerat pars quaedam, non tamen tanta, ut exire in
				<lb/>apertura et castra castris auderet conferre. Itaque, per oppida consistens, a populatioiibus
			<lb/>satis habebat hostem cohibere.</p>
			<p><lb/>Cum in his essent locis Pisanorum copiae, Angli, per fauces Marinae fluvii vadentes,
				<lb/>agrum mugellanum intraverunt. Ibi late praedam captivosque omnis generis nacti, abegerunt.
				<lb/>Reliquae vero Pisanorum copiae cum Germanis caeteroque equitatu inter Pratum et Pistorium
				<lb/>consistebant. Placuit igitur bifariam quoque Florentinorum copias dividere, ut aliae,
				<lb/>in urbe manentes, impetus hostium ab ea parte, si quid conarentur, retunderent, aliae in
				<lb/>acrrum mugellanum, ad cohibendum illic anglicum tumultum, proticiscerentur. Angli, aliquot
				<lb/>dies per mugellanum agrum debacchati, tandem, retro vestigia legentes, per easdem Marinae
				<lb/>fauces, nullo prohibente, caeteras ad copias remearunt; omnibusque simul copiis procedentes
				<lb/>Pisani, ad Sextum et Columnatum vicos florentini agri castra fecerunt. Florentiae vero et
				<lb/>rumor hostium erat et dolor atque dedecus pro agro villisque, quas ante oculos incendi vastarique
				<lb/>ab hostibus intuebantur, atque ab his hostibus, quos ncque opibus nec potentia sibi
				<lb/>pares existimabant. Ob haec querelarum et indignationum piena erant omnia; et non succedentibus
				<lb/>rebus, dux ipse belli Pandulphus infamia laborabat. Alii nolle, alii nescire criminabantur.
				<lb/>Quae cum increbescerent, commeatu petite, curam eius belli ultro repudiavit.
				<lb/>Inter haec, Pisani, propius admotis castris, coUes omnes qui urbi imminent a bononiensi
				<lb/>via ad fesulanum montem occuparunt. Inde postridie descendentes, calendis ipsis maiis
				<lb/>agmine quadrato ad lurbem descenderunt ; tantusque fuit impetus, ut vix quisquam extra portam
				<lb/>esset, qui non praeliando intra portam compelleretur, ac de turribus et moenibus hostes
				<lb/>ferirentur. Post haec retrogressi hostes, in iisdem montibus constitere; nocteque insecuta,
				<lb/>multis facibus discurrentes, ludos ingentibus clamoribus inter se celebrarunt. Civitas autem
				<lb/>trepida, ut quae non videret modo faces, verum etiam voces hostium exaudiret, insomnem
				<lb/>transegit noctem. Et tumultus quidam ad moenia pluribus locis suscitati sunt, qui metum
			<lb/>trepidationemque augebant.</p>
			<p><lb/>Postera die, hostes, crematis aedificiis fere omnibus quae Fesulis, quae bononiensi via
				<lb/>et circum ea loca fuerunt, retro moventes castra, transmisso Arno, in viam pisanam omnibus
				<lb/>copiis transiverunt. Ibi, ut prius bononiensi via fecerant, ita et pisana ad portam urbis venire
				<lb/>conati, multis vulneribus repelluntur, consuetis iam civibus vanos metus contemnere.
				<lb/>Quare, ab ea quoque parte incendiis villarum factis, relieta tandem urbe, per dexteros profecti
				<lb/>colles, in superiorem Arnum transierunt. Inde in aretinum agrum vadentes, usque ad
				<lb/>moenia urbis populati sunt. Mox per Senensium fines ingressi, Pisas tandem rediverunt.
				<lb/>Ante reditum harum copiarum, cum hostes circa Aretium essent. Florentini, equitatu omni
				<lb/>centra Pisas misso, cuncta circa urbem incenderunt. Inde Liburnum aggressi, cum id oppidum
				<lb/>defensorum vacuum offendissent, ceperunt illud atque cremaverunt. Mox veriti, ne
				<lb/>Pisani, ad quos nova equitum manus ex Gallia supervenerat, iter hiterrumperent, per vulterranum agrum
				<lb/>accelerantes, Florentiam incolumes remearunt
				<lb/>
				<pb n="205"/>
				<lb/>Cum finis esset illius aestatis, magnaeque apud Pisanos copiae forent, ac de futuri anni
				<lb/>clade formidaretur, Florentini, solicitatis pecunia Anglis caeterisque Pisanorum auxiliaribus,
				<lb/>ut ab illis discederent, magna impensa obtinuerunt, non tamen ut sibi coniunctae Pisanos
				<lb/>invaderent (id enim honestate quadam militari exceperunt), sed ut neque Florentinis neque
				<lb/>Aretinis obessent. Quod si aliis quam Pisanis bellum inferrent Florentini, adesse sibi non
				<lb/>recusabant. Per hunc modum pars maxima copiarum a Pisanis abscessit. Manus tantummodo
				<lb/>Anglorum una remansit apud Pisanos, quam Johannes Angus ductabat (ea fuit equitum circiter
			<lb/>mille), et italici generis aliae copiae.</p>
			<p><lb/>Florentini interea evocaverant Galeottum Malatestam, vi rum eximium ac peritissimum
				<lb/>rei militaris, eumque ducem ac moderatorem bello praefecerant. Is qua die Florentiam ingressus
				<lb/>est, receptis de more signis, sine ulla cunctatione extra urbem detulit via pisana ad
				<lb/>secundum fere lapidem. Ibi auxilia ex Aretinis caeterisque amicis populis expectavit. Ipse
				<lb/>vero dux, per singulos dies in urbem regressus, quae sibi forent agenda cum prioribus civium
				<lb/>consultabat. Tandem, cum omnes convenissent copiae caeteraque parata forent, centra Pisanos
				<lb/>duxit, habens peditum supra decem millia, equitum vero ad quatuor millia. Cum bis
				<lb/>copiis ad oppidum Pecciole primo, mox inde ad Cascinam constitit. In eo loco munitis castris,
			<lb/>occasionem bene gerendae rei cum summa providentia expectabat.</p>
			<p><lb/>Pisani castra hostium sibi vicina intuentes (neque enim plus distabant a Pisis quam millibus
				<lb/>passuum sex), praelio decernere statuerunt. Nam et populi multitudo erat ingens, praesertim
				<lb/>iuxta urbem pugnatura, et conductorum peditum equitumque manus Florentinos spernere
				<lb/>consueta, et superioris aestatis victoriis tidens. Aderat praeterea Iohannes Augus, peritissimus
				<lb/>et callidissimus bello dux, qui spem eorum valde sublevabat. Cum ergo pugnare statuissent,
				<lb/>Augus, Pisis egressus, ad Sabinum castra fecit; qui locus medius erat inter urbem et hostes.
				<lb/>Ratio praelii ineundi haec fuit. Missis saepe ante equitibus ad Florentinorum castra, qui
				<lb/>tumultum suscitarent ac e ve'stigio fugerent, in eam consuetudinem adducere curaverat, ut
				<lb/>iam eorum adventus insultusque contemneretur. Id cum astuto Consilio assecutus esset, Augus
				<lb/>tandem, post meridiano tempore subito profectus, cum omnibus copiis mirabili silentio ac
				<lb/>dissimulatione Florentinorum castris repente supervenit. Calor erat ingens, militumque magna
				<lb/>pars inermis vel sub tabernaculis iacebat, vel in flumine quod praeterfluit lavabatur.
				<lb/>Cura vero aut suspicio hostis nulla per id tempus erat. Tum improvisus hostis repente ad
				<lb/>munitiones delatus, speravit primo impetu castra perrumpere et otiosos inermesque opprimere.
				<lb/>Aretini ab ea parte stationem habebant; qui, licet repentino adventu perculsi, nequaquam
				<lb/>cesserunt, sed armati simul inermesque sese hosti obiicientes, primum impetum sustinuerunt.
				<lb/>Et iam clamor sublatus ad arma caeteros concierat, corcurrebatque fortissimus quisque ad
				<lb/>impetum retundendum. Ipse dux aetate provectus magnaeque auctoritatis milites accelerabat,
				<lb/>et pro temporis angustia hortabatur, Cum undique concurrissent, et robur iam virorum adesset,
				<lb/>non contenti munitiones defendere, eruptione facta hostem invadunt ac pedem referre
			<lb/>compellunt.</p>
			<p><lb/>Angus, ubi primam aciem, contra atque ipse ratus erat, non perrupisse stationem improviso
				<lb/>impetu conspexit, paulatim subducere agmen coepit, ac sese ad Sabinum recipere. Id
				<lb/>vero tardius ex eo factum, quod maxima pars, ut magis lateret, equos dimiserat, pedesque
				<lb/>venerat ad castra perrumpenda. Itaque, abeuntibus qui pone sequebantur, prima acies fracta
				<lb/>et in fugam versa obruitur a nostris, ac multa caede prosternitur. Maxima vis pisani populi,
				<lb/>utpote nocendi avida, circa primam fuerat aciem. Eorum plurima facta strages, et captivorum
				<lb/>numerus ingens ex civibus pisanis fuit. Dux ab insequendo longius continuit, veritus
				<lb/>insidias ob tam acceleratam hostium fugam. Caesi in prima acie supra octingentos Pisanorum,
				<lb/>capti ad duo millia. Augus cum reliquis copiis quae ad Sabinum refugerant desertis
			<lb/>castris, intra Pisarum moenia se recepit.</p>
			<lb/>
			<pb n="206"/>
			<p><lb/>Post haec Florentini, propius Pisas admotis copiis, ubi nemo obviam prodibat, retro moventes
				<lb/>signa, quo captivorum impedimentis sese exonerarent, Florentiam rediere. Pisani
				<lb/>omnes capti ad spectaculim populi curribus quadragintaquatuor per urbem devecti, tandemque
				<lb/>carceribus traditi. His peractis, dux iterum movens, pisanos fines ingreditur. Exercitus
				<lb/>autem, postulatione duplicis stipendia et captivorum contentione male inter se concors, in
				<lb/>seditione gravissima versabatur, adeo ut neque progredi ulterius, neque parere vellet. Ob
				<lb/>eam rem dux, pacandis sanandisque militum animis aliquot dìes in primis finibus agri pisani
				<lb/>commoratus, tandem, compositis ad aliquem modum rebus, ultra progressus, circa urbem
				<lb/>Pisas devenit. Ibi cum hostes affligeret, cladesque belli inferret, orta rursus in castris seditio,
				<lb/>ad praelium usque processit. Ea fuit causa celerioris recessus. Dux enim, in discordia exercitus,
				<lb/>prope urbem hostium manere periculosum ratus, demissa parte militum, ipse cum reliquis
				<lb/>lucensem agrum pervasit. Florentiae vero multorum iam animi ad pacem inclinabantur.
				<lb/>Nam et satisfactum dignitati putabant ob victoriam nuper habitam et tot pisanos cives spectaculo
				<lb/>traductos et afflictum saepius eorum agium. Et accedebat desperatio quaedam ex
				<lb/>seditione militum coorta. Suspicio insuper nequaquam contemnenda prudentiores territabat,
				<lb/>ne Pisani, fractis desperatisque rebus, urbem ac sua omnia Bernabovi dederent, tyranno
				<lb/>potenti ac rerum novarum avido, et qui iampridem manus iniicere per Etruriam meditaretur.
				<lb/>Ita mentio pacis orta est, et audire iam tolerabant pontificis romani vocem, qui per oratores
				<lb/>suos pacem suadebat. Denique opera pontificis factum est, ut legati Pisanorum in oppidum
				<lb/>Pisciam venirent. Ibi cum florentinis legatis congressi, de pace agere coeperunt.
				<lb/>Dum Pisciae starent legati ac de conditionibus pacis tractaretur, lohannes cognomento
				<lb/>Agnellus civis pisanus, inter haec, factione suorum Pisis sublevatus, dominatum arripuit civitatis.
				<lb/>Is, quia erat ex intimo Bernabovis sinu, et paulo ante ab eo redierat, nulli fuit
				<lb/>dubium, quin ope consilioque Bernabovis haec facta essent, quo lurbatam civitatem ipse arriperet.
				<lb/>Quae causa fuit pacis maturandae. Conditiones pacis multae ac honoratae pro Florentino
				<lb/>populo fuerunt. Nam et Petrabona castellum, a quo natum ab initio bellum fuerat,
				<lb/>per eam pacem Florentinis a Pisanis est traditum, et alia quaedam Pisanorum castella ex
				<lb/>pacto ad solum eversa, et immunitates omnes a Florentinis Pisis restitutae. Praeterea in annis
				<lb/>decem centum millia pondo auri dare Florentinis Pisani promisere, singulis videlicet annis
				<lb/>decem millia. Accessit etiam illud honorificum, ut exercitus Florentini populi in lìnibus Pisanorum
				<lb/>esset, cum pax facta est; utque in oppido Pisciae tractata factaque fuerit pax, loco
				<lb/>Florentinis subiecto. Haec omnia pacem honorificam reddiderunt. Populus tamen florentinus
				<lb/>usque adeo pacem datam Pisanis aegre tulit, ut a Carolo Strozza, qui auctor suasorque fuisse
			<lb/>pacis ferebatur, vix manus abstineret.</p>
			<p><lb/>Cum finis impositus esset pisano bello, Carolus imperator in Italiam rediit, vocatus ab
				<lb/>Urbano pontifice, quo Bernabovem perpetuum ecclesiae hostem ulcisceretur. Idem pontifex,
				<lb/>cum transitum Caroli praeparasset, Florentini ut ad se legatos mitterent flagitavit. Missi sunt
				<lb/>quatuor e principibus civitatis. Hos pontifex multi s verbis cohortatus est, ut in societatem
				<lb/>belli adversus Bernabovem Florentini coirent. Ea per oratores domum perscripta cum essent,
				<lb/>diligentiore consultatione habita, tandem negata est societas pontifici, eo praetextu, quod pax
				<lb/>et amicitia civitati cum Bernabove foret. Id responsum pontificem simul imperatoremque
				<lb/>offendit; et quasi labente fundamento, nihil superaedificari solidum potuit. Quamobrem imperator,
				<lb/>qui bellum turaultuosius Bernabovi coeperat inferre, r.on multo post insperato pacem
				<lb/>cum ilio fecit, ac demissa magna exercitus parte, ipse cum reliquis Romam petere constituit.
				<lb/>Cum audiretur pacem per Galliam factam Carolum in Etruriam esse transiturum, Florentini,
				<lb/>legatis ad eum missis, qua mente quove animo esset tentavere. Fuerat protinus primo
				<lb/>illius transitu optima gratia florentinus populus apud Carolum, multaque benigne per illum
				<lb/>
				<pb n="207"/>
				<lb/>indulta supra ostendimus. Sed erat suspecta pecuniarum cupiditas, praeaertim indigentia
				<lb/>coniuncta; quariim comparandarum gratia, nihil non moliturus credebatur. Idque statim apparuit.
				<lb/>Nam, simul atque ad eum pervenerant legati, accusatio facta ab ilio est adversus
				<lb/>florentinum populum, quod, non contentus a se dudum concessis, iura insuper quaedam romani
				<lb/>imperii usurpasset. Id cum querela et indignatione ab co prolatum, iram significabat
				<lb/>et duritiem animi insigniter offensi. Erat vero id totum ars pecuniarum avertendarum. Nec
				<lb/>multo post haec dieta iter ingressus, Lucam petiit, et a Lucensibus benigne susceptus, finitimo
				<lb/>de loco terrorem adauxit. Equites eius atque praefecti Miniate in oppido, primo statim adventu,
				<lb/>quasi in fronte ab eo collocati, Florentino ex agro praedas abigere coeperunt, et hostilia
				<lb/>inde tumultuosius ostentare. Ipse autem Volaterrarum ac Prati et lucensis agri, quae a Florentino
				<lb/>populo tenebantur, restitutionem flagitabat; nec per intercessores ab hac postulatione
				<lb/>quibat divelli. Quare, obstinationem eius aspiciens civitas, conducere militem ac fìnes tueri
				<lb/>armis perrexit. Nec Florentinos solum commovit illius in Etruriam adventus, sed et alias
			<lb/>quoque civitates novis rebus involvit.</p>
			<p><lb/>Pisanis per id tempus praesidebat lohannes cognomento Agnus. Is, Lucam ad salutandum
				<lb/>Carolum profectus, cum ibi casu quodam prolapsus coxam fregisset, delatus confestim Pisas
				<lb/>rumor, alios spe, alios metu concitavit, totaque civitas fuit in armis; praevalenteque diversa
				<lb/>factione, Petrus Garabacurta, qui ad eam diem exularat, favore suorum receptus, gubernationem
			<lb/>reipublicae suscepit.</p>
			<p><lb/>Senis quoque per haec ipsa tempora motus in republica gravissimi fuerunt, variaeque
				<lb/>deiectiones et fugae civium. Carolus per hos tumultus Romam profectus, parumper ibi commoratus,
				<lb/>dum pontitìci de rebus arcanis, quarum gratia venerat, loqueretur, tandem bis, ut
				<lb/>voluerat, compositis, Seiias regreditur. Senis autem dum esset, in suspicionem venit, quasi
				<lb/>urbem illam alteri traditurus. Quamobrem, tumultu populi repente exorto, pene oppressus
				<lb/>est; multisque suorum amissis, Lucam repetut, indeque in Galliam, mox in Germaniani transiit.
				<lb/>Post Caroli recessum, Miniatensium exules, iampridem castellis quibusdam occupatis,
				<lb/>bellum oppido inferebant. Erat in eo oppido Germanorum manus ex Caroli exercitu, cumque
				<lb/>bis oppidani diversae factionis; sed exules favore opibusque Florentini populi nitebantur.
				<lb/>Quod intuentes adversarii, ad Bernabovem mediolanensem confugientes, illius opem implorarunt,
				<lb/>illique oppidum tradiderunt. Bernabos igitur, ut qui rem etruscam iampridem meditaretur,
				<lb/>ferre auxilium Miniatensibus constituit. Id vero peringrate facere visus est. Nam
				<lb/>Florentini nuper vel ob id maxime indignationem Caroli pontificisque inciderant, quod contra
				<lb/>ipsum tunc amicum inire foedus recusassent; ipse vero, cum esset pax, nulla probabili causa
				<lb/>hostem fovere, ac bello impHcari adversus Florentinum populum haudquaquam abnuerat.
				<lb/>Florentini, cognito Bernabovis proposito, malori quam antea nixu oppidum obsederunt.
				<lb/>Nec multo post equitatus aderat Bernabovis magno quidem numero. Ducebat autem Iohannes
				<lb/>Augus, vir clarus bello et iam inde per Italiam notus. Is, audito castrorum ordine et obsidionis
				<lb/>forma, quoniam vim afferre posse desperabat, in agro substiterat pisano, non longius
			<lb/>tamen a Florentinorum castris quam decem millibus passuum.</p>
			<p><lb/>Dux erat exercitus Florentini populi lohannes Reginus, vir egregius quidem et bellorum
				<lb/>sciens. Qui, cum videret copias hostium morari nec ad se accedere, rectam ipse rationem
				<lb/>secutus, standum In castris et urgendam obsidionem, nec obviam exeundum censebat, ostendens
				<lb/>opportuniiatem castrorum; unde, si adveuiant hostes et conentur, cum liaud dubia strage
				<lb/>repellantur; si non adveniant, nihil eos nocere; nec vero certam exploratamque victoriam
				<lb/>incertae dubiaeque praeliandi fortunae committendam esse. Eius consilium et rectum et
				<lb/>
				<pb n="208"/>
				<lb/>prudens ferociores quidam civium in magistratu constituti ita exagitabant, ut totum illiua
				<lb/>propositum ad ignaviam timiditatemque referrent. Plebs quoque urbana, ob ferociam magistratus
				<lb/>laeta, ducis socordiam et metum pavoremque increpabat, Quod cum illi innotuisset,
				<lb/>"<q>Eamus, "</q>inquit, "<q>quo temeritas imperitorum iubet. lam scient neque animum mihi neque
				<lb/>consilium defuisse "</q>. Inde, prima luce, copiarum parte ad tuendns munitiones in castris
				<lb/>relicta, ipse caeteram multitudinem sub signis structam certissimo pugnandi proposito ad
			<lb/>hostem rapit.</p>
			<p><lb/>Angus vero, cum Florentinorum copias ad se venire conspexisset, suos intra munitiones
				<lb/>continuit, volens et itinere et calore viros equosque adversariorum maxime confici. Itaque,
				<lb/>calonibus tantum et levis armaturae militibus emissis, detineri hostem ac defatigari imperavit.
				<lb/>Ipse, curatis suorum corporibus, structam paratamque subinde aciem, cum tempus fuit, eduxit;
				<lb/>cumque superior numero foret, et quietos in fatigatos eduxisset, perfacile vicit. Captus est
				<lb/>in eo praelio dux Florentini exercitus cum magna multitudine; caesi etiam permulti; caeteri
				<lb/>profligati, nullo neque ordine neque duce, ut cuique sors obtulit, aufugerunt.
				<lb/>Hostes postridie, sub ipsas munitiones castrorum profecti, cum eas custodiri intrepide
				<lb/>animadvertissent, faciliorem sibi viam solvendae obsidionis arbitrati, si agrum florentinum
				<lb/>ingrederentur, relictis castris, usque ad moenia pene urbis devenere, maiorem tumultum de
				<lb/>industria ostentantes. Sed civitas in eo pertinax fuit; nulloque terrore potuit adduci, quin
				<lb/>in obsidione perstaret, confestimque reparatis copiis, magis etiam quam prius obsidionem
				<lb/>urgeret. Evenitque haud multo post, ut Miniate per proditionem caperetur, Luperello quodam,
				<lb/>ex minima plebe homine, per abdita ac pene invia milites noctu recipiente. Ex quo vires
				<lb/>hostium fractae sunt, et diversae factionis homines, qui rebellandi fuerant auctores, Florentiam
				<lb/>ducti, multitudinis concursu pene discerpti, tandem affecti supplicio periere.
				<lb/>Haud multo post Miniate receptum, Bernabovis equites, sub specie auxilii Lucae commorantes,
				<lb/>de occupanda urbe consilium inierunt. Tenebat eam Caroli praefectus; nec latuit
				<lb/>ipsum machinatio et fraus. Itaque, cum aliis se praesidìis roborasset, dimissi ab eo equites
				<lb/>sunt honesto praetextu, quasi non amplius eorum opera indigeret. Ipse vero ad conditiones
				<lb/>pactaque traiecit animum; pecuniaque demum accepta, urbem relinquere civibus paciscitur.
				<lb/>Mutua ob eam rem pecunia Lucensibus data est a Florentinis auri pondo viginti quinque
				<lb/>millia. Missi quoque eo praestantissimi civium, qui in constituenda republica moderandaque
				<lb/>civitate adessent; nam ipsi quidem Lucenses, ut qui diu sub tyrannis vixerant, iura libertatis
				<lb/>pene fuerant obliti. Per hunc modum libertas Lucensibus reddita est ex multis ac variis
				<lb/>fluctuationibus. Arcem munitissimam in ea urbe a Castrucio aedificatam, quo popularius degeretur,
			<lb/>confestim cives everterunt.</p>
			<p><lb/>Eodem anno Florentinorum equites octingenti in Galliam missi legato romanae sedis qui
				<lb/>Bononiam tenebat, auxilia tulerunt adversus Bernabovem. Fuerat enim paulo ante societas
				<lb/>inita a Florentinis cum Urbano pontifice romano, lune Viterbii commorante. Moverant autem
				<lb/>Florentinos ad societatem ineundam Bernabovis iniuriae' circa Miniatis obsidionem illatae.
				<lb/>Mittentes ergo in Galliam equites, legato contra Bernabovem auxilia praebuerunt.
				<lb/>Bellum per id tempus ad Regium Lepidum gerebatur; quam urbem magna vi Bernabos
				<lb/>
				<pb n="209"/>
				<lb/>circumsedebat. Ille igitur, cum adventum copiarum florentini populi cognovisset, quo necessitas
				<lb/>redeundi domum illis iniiceretur, per placentinum parmensemque agrum equitibus missis,
				<lb/>repente circa Pisas copias ostendit. Ob eum timorem, confestim ex Gallia revocati sunt
				<lb/>equites ad legatum mfssi; simulque cum his sociorum equitatus accessit. Hi omnes in agrum
				<lb/>pisanum ad hostem profecti, praelium committere properabant. Sed hostis, antequam in
				<lb/>praesentia veniretur, per eam ipsam qua venerai viam regressus, irrito labore longisque itinerationibus
				<lb/>nostros fatigavit. Florentinorum sociorumque equites, persecuti hostiiim vestigia,
				<lb/>quaedam illis intulerunt damna ac manifestam fugae confessionem extorserunt; moxque et,
				<lb/>ipsi in Galliam reversi, bellum prosecuti sunt. Certamen eius belli per aestatera longius fuit;
				<lb/>tandemque Victoria parta est adversus hostem, et obsidio Regii dissoluta. Mannus autem
				<lb/>Donatus eques florentinus, dux earum copiarum, labore nimio confectus, in aegritudinem
			<lb/>incidit, ex qua paulo post Patavii decessit.</p>
			<p><lb/>Urbanus pontifex per haec ipsa tempora, compositis Italiae rebus, in ulteriorem Galliam
				<lb/>remeaverat, brevique adraodum tempore supervixit. In eius locum Gregorius XI successit.
				<lb/>Nec multo post cum Bernabove pax recepta est, et copiae sociorum solutae, equitatusque
			<lb/>florentini populi in Etruriam rediit.</p>
			<p><lb/>Per extremum eius anni, oratores in ulteriorem Galliam ad novum pontificem missi pro
				<lb/>eius assumptione gratulatum, mentem illius non satis pacatam in rebus italicis deprehenderunt.
				<lb/>Movit autem eos maxime in Perusinos cavillatio, quos ut instar praedecessoris in gratiam
				<lb/>habere perseverarci, adduci non poterai. Et secuta mox eius urbis occupatio suspicionem
				<lb/>adauxit. Perusini, siquidem inopia frumenti laborantes, cum undique itinera clauderentur,
				<lb/>legato, velut expugnati victique, sese dedere coacti sunt. Mansil tamen in suspicione pax;
				<lb/>et societas quaedam cum Gregorio renovata est, in qua Pisani et Senenses et Aretini et
			<lb/>Lucenses cum Florentinis fuerunt.</p>
			<p><lb/>Factiones per haec tempora Florentiae increverant Albiciorum Riciorumque. Hae familiae
				<lb/>erant opulentae, principesque earum familiarum, praestantes in republica viri, diversis
				<lb/>studiis ad se alios traxerant cives. Contentionibus ac certaminibus pleraque gerebantur.
				<lb/>Hae factiones cum aliquamdiu in civitate duravissent, tandem laudabili Consilio finis est illis
				<lb/>a civitate impositus. Cum enim populo, ob eas quas retulimus causas, maxime suspeclus esset
				<lb/>pontificis favor, et factionum principes pro sua quisque magnitudine asciscere sibi favorem
				<lb/>illius videretur, satielas quoque contentionum plerosque haberet cives, invidia principes urgerci,
				<lb/>quod in libera civitate popularique republica maiorem sibi quam par erat potentiam
				<lb/>comparassent; ob haec omnia, tandem, lege lata principibus earum familiarum interdictum
				<lb/>est reipublicae administratione. Per hunc modum deturbatis aucloribus, factiones ipsae brevi
			<lb/>conticuere.</p>
			<p><lb/>Altero dehinc atque terlio anno nihil memoria dignum reperio gestum, nisi quod ubaldinae
				<lb/>gentis castella per arces Apennini domita, in potestatem florentini populi devenere;
			<lb/>gentisque eius potentiae hic exitus fuit.</p>
			<lb/>
			<pb n="210"/>
			<p><lb/>Per haec ipsa tempora porticus iuxta aedes publicas facta est insigni splendore ac
				<lb/>magnificentia. Eius aedificandae gratia, redemptiones domorum a possessoribus factae sunt,
			<lb/>quae mox dirutae spatium liberum ad aedificandam porticum praebuere.</p>
			<p><lb/>Principio insequentis anni, qui fuit septuagesimus quintus supra mille trecentos, suspicio
				<lb/>adversus pontificem iampridem concepta magis magisque in dies augescebat, nec prius finis,
				<lb/>quam palatim exacerbata, manifestum tandem in bellum prorupit; de quo altius repetentes,
			<lb/>pro rei notitia quaedam memorabimus.</p>
			<p><lb/>Fuerat pontificatus romanus in Gallorum manibus iam inde a Clemente VI continuatus.
				<lb/>Hi, per legatos ex Gallia missos, civitates romanae ecclesiae subiectas per Italiam gubernabant.
				<lb/>Dominatus eorum superbus erat ac pene intolerandus; nec ecclesiae tantum urbes, verum
				<lb/>etiam liberas civitates sibi subdere cupiebant. Studia vero eorum non pacis erant, sed
				<lb/>belli. Externorum hominum piena erat Italia. Arces pluribus locis per liberas civitates
				<lb/>infinito sumptu ab illis aedificatae non libertatem, sed coactam miseramque populorum servitutem
				<lb/>ubique testabantur. Ipsi et invisi omnibus quibus dominabantur, et vicinis suspecti
				<lb/>atque cavendi. Cum haec esset rerum conditio per Italiam, legatorumque potentia longe
				<lb/>lateque dominaretur ac formidabilis esset. Florentini, magnis licet in suspicionibus constituti,
			<lb/>pacem tamen et foedus cum pontifice observabant.</p>
			<p><lb/>Sterilitas annonae per haec ipsa tempora supervenit civita ti, et, utpote in urbe populosa,
				<lb/>indigentia plurimum creverat, ut vix Florentina plebs sustentaretur. Hae difficultates legato,
				<lb/>qui Bononiam tenebat, non erant incognitae. Saepius enim iam pro amicitia et foedere rogatus,
				<lb/>frumenti facultatem denegarat. In hac igitur tanta difficultate atque periculo, cum
				<lb/>spes unica in segetibus esset, quae piane iam flavescebant, legatus repente omnes copias suas
				<lb/>in Florentinos dimisit, volens ìtinera praecludi, et simul omnem spem futurae messis auferre.
				<lb/>Quod nisi civitas prudenti Consilio obviam iisset, iugum erat servitutis procul dubio recipiendum.
				<lb/>Nam magnitudo copiarum tanta erat, ut a finibus arceri nulla facultas esset, praesertim
				<lb/>repente adventantium. Hoc periculum tunc civitati imminens, non armis sed Consilio depulsum
				<lb/>est. Data siquidem grandi summa, centum et triginta millium florenorum, ducibus militiae,
				<lb/>praeter legati spem, non pacati modo sed amici facti, nullam calamitatem intulere.
				<lb/>Accessit ad caeteram indignationem Prati oppidi per eos ipsos dies detecta proditio, quam
				<lb/>sciente machinanteque legato, tentatam ferebant. His ergo infensi civium animi et metu simul
				<lb/>indignationeque commoti, adversus clericoruni malignitatem insurgere statuerunt. Ea de causa
				<lb/>magnae statim copiae paratae, octoque viri cum potestate publica creati, quibus omnis cura
				<lb/>belli demandata est. Et civitas quidem, pro accepta nuper iniuria et pro repellendo in posterum
				<lb/>libertatis periculo, robusto ac celso animo ad id bellum surrexit. Octo virorum autem
				<lb/>providentia (fuerunt enim praestantissimi ac solertissimi viri) subsequentibus rebus confestim
				<lb/>eluxit. Nihil enim ferociter nec propalam agendo, sed remisse arcaneque singula obeundo,
				<lb/>monendoque per singulas civitates homines, et, quibus erat opus, auxilia pollicendo, stragem
			<lb/>adversariorum brevi dedere.</p>
			<p><lb/>Primi omnium Tifernates ab his impulsi, contra dominatores insurgentes, iugum servitutis
				<lb/>repulerunt. Erat in ea urbe praesidium nequaquam contemnendum. Attamen, raptis armis,
				<lb/>Tifernates, contra praesidium ruentes, praelium commiserunt, tandemque, multis interfectis,
				<lb/>reliquos intra munimina arcis compulerunt. Eaque ipsa nocte, Florentini populi auxilia intra
				<lb/>urbem recepta, una cum civibus arcem obsidentes, non multorum dierum certamine ad deditionem
			<lb/>coègerunt.</p>
			<p><lb/>Qui Perusiam gubernabat legatus, ubi rebellasse Tifernates, et arcem a suis teneri cognovit,
				<lb/>coactis subito copiis, ad recuperandum Tifernum eas dimisit. Id vero cum cernerent
				<lb/>
				<pb n="211"/>
				<lb/>Perusini, per absentiam copiarum elati, raptis et ipsi armis, in legatum feruntur, et arcem
				<lb/>(erat enim munitissima in ea urbe arx, ab hoc ipso legato constructa) obsederunt. Ad hos
				<lb/>quoque submissa statim Florentinorum auxilia; et quamquam longior fuerit obsidio, tamen
				<lb/>ad extremum ea quoque civitas pari tenore suscepit libertatem. Secuta est paulo post Spoleti,
				<lb/>Tuderti, Eugubii et Forilivii defectio; secuta et Asculi in Picentibus et Viterbii in Tuscis;
				<lb/>nec ruinam parem meminit quisquam. Causa vero tam subitae fuit Strgis mala dominatio,
				<lb/>ac infensae iampridem populorum mentes, ut primo facultas appaniit, sese in libertatem
				<lb/>avidissime vindicantium. Nec tolerabilis sane iam erat allorum clericorum ambitio ; qui civitates
				<lb/>Italiae servorum habebant loco, nec animos sibi conciliare hominum ulla cura fuerat,
				<lb/>sed arcibus murìsque compescere. Sed super omnia mentes clericorum debilitavit et fregit
				<lb/>Bononiae defectio; quae quidem urbs magnis Anglorum copiis tenebatur. Praeerat autem
				<lb/>copiis Johannes Augus. At enim, cum pro recuperatione Granaioli oppidi, quod per eos
				<lb/>rebellaverat dies, copias eduxisset, Bononienses, iampridem ab octo viris solicitati, sumptis
				<lb/>per absentiam copiarum animis, corrìpuerunt arma, ac se, ut caeteri, in libertatem vindicarunt:
				<lb/>et statim, ut compositum fuerat, auxilia Florentini populi Bononiae adfuerunt. Copiae
				<lb/>vero illae Anglorum eductae, ubi bononiensis motum populi audivere, Bononìam reverti
				<lb/>non ausae, Faventiam ingressae sunt. Ea civitas in fide legati pontificisque manebat. Ob
				<lb/>id, nec refragante populo. Angli recepti intra moenia cum essent, mirabili ducis pravitate,
				<lb/>omnia in cives fecerimt quae captis expugnatisque urbibus solent fieri. Nam et rapinae omnia
				<lb/>propalam exposita, et viris aut pulsis aut interfectis, mulieres ad libidinem reservatae,
				<lb/>sacraque et profana miserabiliter impieque barbarorum immanitate polluta. Urbem denique
				<lb/>ipsam, tandem omnibus nudatam, cum moenia solum parietesque superessent, sceleratus dux
			<lb/>pecunia vendidit principibus Ferrariensium.</p>
			<p><lb/>Dum haec in Italia geruntur, Gregorius pontifex romanus, audita Bononiae defectione,
				<lb/>quo ruentem ecclesiae statum repararet, sex millia equitum et quatuor millia peditum britonum,
				<lb/>ferocissimarum gentium, per Galliam scripta, in Italiam misit, cumque iis legatum de
				<lb/>latere, quem Gebennensem appellabant. Ipse autem pontifex in Gallia residens censuras ac
				<lb/>poenas centra Florentinos promulgavit. Erant autem hae permuUae atque horrendae. Itali
				<lb/>que, non contemnere placuit, maxime cum optima ratione probari posset culpam omnem in
				<lb/>pessimos illius ministros esse referendam. Missi igitur ista de causa ad pontificem oratores
				<lb/>duo: Alexander Antilla et Donatus Barbadorus, viri scientia iuris clari et in agendo dicendoque
				<lb/>in primis efficaces. Hi cum, transmissis Alpibus, circa flumen Rhodani ad pontificem
				<lb/>pervenissent, tempusque dicendi illis datum esset, publico in auditorio, concursu maximo
				<lb/>cuiusque generis hominum, qui audiendi studio convenerant, in hunc fere modum locuti
				<lb/>fuere: "<q>Si tui, beatissime pater, sive praefecti sive legati, quos ad gubernandas civitates
					<lb/>Italiae misisti, gubernationem populorum amabilem ac non tyrannidem horrendam in cervices
					<lb/>hominum fuissent meditati, nec tibi nunc accusandi causa foret, neque nobis excusandi.
					<lb/>Quippe res tranquillae pacataeque forent, nec ullius querimonia indigerent. Imo et gubernatores
					<lb/>populorum fidelitatem, et populi ipsi gubematorum moderationem debitis laudibus
					<lb/>prosequerentur; finitimi vero omni protinus incusatione carerent. Nunc autem, ut par est
					<lb/>
					<pb n="212"/>
					<lb/>querela multiplex variaque insurgit, quod gubernatores tidelium popiilorum intidelitatem accusant,
					<lb/>populi autem, non ut fidelibus nec ut ingenuis, sed ut servis ac barbaris inperatum
					<lb/>sibi conqueruntur, superbiaque et avaritia et libidinibus eorum necessario se compulsos aiunt
					<lb/>tam miserae servitutis iugum excutere. Nos quoque, devotissimi ab antiquo ecclesiae filii,
					<lb/>quos isti nunc quasi fautores adiiitoresque defectionis criminantur, luce clarius docere possumus
					<lb/>gubernatores illud idem nefarium servitutis iugum, quo caeteros miserabiliter premebant
					<lb/>populos, tyrannico nimium conatu in cervices nostras extendere voluisse. Tu igitur,
					<lb/>beatissime pater, aequissimas tuae sanctitatis aures inclina; et, non ut pars, sed ut index
					<lb/>rectus et aequus, causam fidelium tuorum de pontificali iustitiae solio recognosce. Quo
					<lb/>enim longius abes, ac rainus vel oculis inspicere malefacta gubernatorum tuorum, vel auribus
					<lb/>percipere voluisti, eo magis debet tua sanctitas aures aequissimas nobis impertiri. Nos
					<lb/>autem liberius de illis loque'mur, quoniam certissime credimus contra voluntatem tuam illa
					<lb/>processisse ; cumque omnis legitima gubernatio gratia eorum qui gubernantur instituta sit et
					<lb/>pro eorum utilitate, non debet tuae sanctitati populorum causam et iustitiam minus commendatam
					<lb/>esse, quam eorum qui a te missi sunt ad gubernandum. Atqui cogitare debebant
					<lb/>gubernatores illi, se non ad barbaros neque Saracenos, sed ad ingenuos et christianos
					<lb/>populos gubernandos transmitti : et quo ecclesiae i omen atque religio divinius sonat, quoque
					<lb/>alienius a tyrannido armorumque violentia esse debet, eo mitius et liumanius populos
					<lb/>gubernari. Hi autem praeclari homines, obliti qui eos mitterent et ad quos mitterentur,
					<lb/>ita demum se magnificos fore putarunt, ita demum vitia sua exercere posse, si vim et arma
					<lb/>et terrorem cum misera gemendaque servitute fidelibus populis inferrent. Quid enim,
					<lb/>quaesumus, tot arces per singulas civitates infinito pene sumptu ab illis aedificatae? quid
					<lb/>tot mercede conductorum militum phalanges singulis urbibus inipositae? Nonne haec probant
					<lb/>tales fuisse gubernatores, ut conscientia scelerum suorum de civium voluntate sibi
					<lb/>fuerit desperandum, fundamentaque status sui collocasse non in iustitia et benignitate, sed
					<lb/>in violenta miseraque tyrannide, qua servos nobis parere compellmus? Haec autem, beatissime
					<lb/>pater, a voluntate consensuquo tuo semper aliena putavimus et putamus. At enim
					<lb/>superbia illorum moresque nefarii in gemitum primo, moxque in desperationem populos
					<lb/>adegerunt; nec ullos infestiores per Italiam hostes habuit ecclesia, quam gubernatores suos.
					<lb/>Ab bis et contemptus hominum superbissimi et intolerabiles rapinae et inhonestissimae cupiditates,
					<lb/>ne dicam libidines, exstitere. Hi populos ad defectionem non verbis, sed, quod
					<lb/>deterius est, rebus hortati sunt: hi ad inobedientiam compulerunt. Doles tot civitates per
					<lb/>Italiam defecisse? gubernatoribus imputa, qui id marhinati sunt. Arma sumpta libertatemque
					<lb/>proclamatam a populis indignaris? eisdem gubernatoribus adscribe, qui saevo tyrannidis
					<lb/>iugo in furorem et arma populos adegerunt. Equi, mehercle! et elephanti, quibus non est
					<lb/>intellectus, bonam vel malam gubernationem discernunt, atque huic obediunt, illam non
					<lb/>fenint. Nedum homines ratione praeditos haec non intelligere arbitremus? Nobis autem
					<lb/>ecclesiae devotissimis ab antiquo filii s, qui persecutiones stragesque innumeras pro defensione
					<lb/>romanorum pontificum certantes subivimus, quid isti gubernatores fecerint attende.
					<lb/>Cum fame populus noster laboraret (habemus namque civitatem populosissimam et quae
					<lb/>plurimum importato indigeat), cum igitur superiore anno fame laboraret populus noster,
					<lb/>ac Bononiae caeterisque ecclesiae urbibus permagna vis frumenti superesset, neque precibus
					<lb/>neque obsecrationibus neque lacrymis pro infima plebe diffusis, impetrare a gubernatoribus
					<lb/>valuimus, ut de superabundantia sua famescenti plebi nostrae, vel in aliqua saltem
					<lb/>particula, subvenirent, cum essemus loco proximi, cum publice socii, privatim amici. Verum
					<lb/>haec, quamquam dura sint et inhumana et charitatis expertia, tamen non sunt magna,
					<lb/>si ad sequentia comparentur. Non contenti enim non subvenire postulantibus et indigentibus,
					<lb/>verum etiam nostra ipsa pro tollenda futuri spe adimere malignitate mirabili gubernatores
					<lb/>tui quaesiverunt. Nam, cum advenisset iam aestas, et omnis spes in segetibus esset,
					<lb/>que iam iiavescere incipiebant, scientes illi difficultates extremas nostro populo adesse, nec
					<lb/>
					<pb n="213"/>
					<lb/>aliud omnino refugium quam in novis segetibus habere, repente hi praeclari gubernatores,
					<lb/>sub ticto cassationis velamine, universum equitatum suum incredibili multitudine centra civitatem
					<lb/>nostram misere, ut, extra vastatis agris speque frumenti adempia, intus vero fame
					<lb/>pereuntes (quod unum restabat remedium) in eorum potestatem, id est sub eorum servitutem
					<lb/>ac tyrannidem, venire cogeremur. Quod nisi servasset nos primum divina benignitas, deinde
					<lb/>pecuniarum magnitudo (centum enim et triginta florenorum millia equitibus dedimus), proditionibus
					<lb/>dolisque subacti, in servitutem illorum miserabiliter trahebamur. Nam adversus
					<lb/>tam repentinam vim tantasque copias improviso et inopinato supervenientes, resistendi armis
					<lb/>facultas non erat; nec proderat servare moenia, cum intus necessarius victus deesset. Haec
					<lb/>autera qualia sunt, pater optime? an non stupenda? an non detestanda? an non nefaria?
					<lb/>Hac igitur fraude malignitateque depreheuvsa, periculumque experti, si sic posthac nos armavimus,
					<lb/>ut iterum inferri nobis eadem pericula nequirent, utrum hoc est statum ecclesiae
					<lb/>subvertere, an statum nostrum a periculo vindicare? et utrum nos qui obviavimus ac restitimus
					<lb/>illato nobis periculo, turbationis causa sumus existimandi, an illi qui periculum inferendo,
					<lb/>nos muniri adversus eorum violentiam coegerunt? Quod si aliae civitates, videntes
					<lb/>nos armari, fiduciam assumpserunt illorum nefariis iniuriis resistendi, quis iustus iudex imputare
					<lb/>nobis debet, cum pro defensione nostra fecerimus omnia, non pro alterius impugnatione?
					<lb/>Haec pro nobis ipsis et insta et legilima dixisse videmur, et beatitudo tua, si recte
					<lb/>indicare voluerit, debet eadem comprobare. Sed quae posthac suspicio restet, libere aperiemus.
					<lb/>Auditum est enim a nobis multa sinistra per aemulos obtrectatoresque luae beatitudinis
					<lb/>auribus instillata fuisse atque diffusa adversus devotionem lidelitatemque civitalis nostrae.
					<lb/>Itaque, necessarium videtur quae et qualis fuerit erga ecclesiam Florentini populi devotio
					<lb/>fidesque vice versa memorare. Florentinum populum, beatissime pater, si antiquae recitentur
					<lb/>historiae, semper assertorem praecipuum romanae ecclesiae reperies extitisse ; ob hoc et
					<lb/>indignationes imperatorum gravissimas et persecutiones innumeras pertuiisse. Nullus contra
					<lb/>pontifices romanos per Italiam surrexit, qui non et florentinum populum, ut fautorem
					<lb/>assertoremque illorum, fuerit persecutus; nec rursus nullo in loco bellatum est pro ecclesiae
					<lb/>statu, in quo Florentinus non adfuerit in armis. Probat primi Federici persecutio, qui cum
					<lb/>romanam ecclesiam crudeliter afflixisset, lion minori saevitia Florentiam afflixit, utpote romanorum
					<lb/>pontificum singularissimani assertricem. Probat Henrici filli persecutio identidem
					<lb/>nobis illis de causis illata. Probat et alterius Federici, qui cum pontifices romanos exterminasset
					<lb/>statumque ecclesiae per Italiani evertisset, ita demum hoc stabile fore putabit, si
					<lb/>Florentinos, ecclesiae romanae studio flagrantes, e medio tolleret atque opprimeret. Itaque
					<lb/>et carcere et tormentis et gladio et exterminatione civium et omni crudelitatis impietatisque
					<lb/>genere in Florentinos desaevivit. Successit ut in generis sic etiam in furoris haereditatem
					<lb/>Manfredus, qui Siclliae regnum post Federicum obtinuit. Hic rursus, ut pontifices persecutus
					<lb/>est, ita nobis, utpote fidelissimis ecclesiasticarum partium asserioribus, bellum intulit,
					<lb/>victosque apud Arblam maximo praelio, domo pepullt extorresque patria dissipavit; nec
					<lb/>nos ante in patriam nostram restituti sumus, quam romanus lune pontifex in sedem suam
					<lb/>fuerit restitutus. Sed Manfredus ipse non impune haec egit. Nam, cum adversus illius
					<lb/>persecutionem Carolus ex Gallia vocatus in Italiani venisset, in Illa memorabili pugna apud
					<lb/>Beneventum commissa, Florentini tunc exules, suo proprio agmine, sub vexilio quod pontifex
					<lb/>romanus eis tamquam devotissimis fideiissimisque donaverat adversus Manfredum una
					<lb/>cum Carolo pro statu pontificum pugnavere, victoque et occlso Manfredo, finem persecutioni
					<lb/>gloriosissimum imposuere. Post haec, cum huius Manfredi nepos, Corradinus, Italiam
					<lb/>cum exercitu ingressus, Romam venisset, et persecutionem contra ecclesiam moliretur, in
					<lb/>quo ille praelio victus et profligatus est, nostrae quoque civilatis auxilia interfuerunt, ad
					<lb/>persecutores ecclesiae opprimendum. Quid posteris temporibus ac fere nostra aetate? Cum
					<lb/>Ludovicus Bavariae dux, correptis imperatoriis fascibus, niagiio cum exercitu in Italiam
					<lb/>venisset, ac Romani ingressus, urbem teneret, ac falsum pontificem cardinalesque in ea
					<lb/>
					<pb n="214"/>
					<lb/>creari fecisset, in magna Christian orum divisione, quisquamne magis in veri pontifices veraeque
					<lb/>romanae sedis devotione perstitit quam civitas nostra? quae et adversus terrorem
					<lb/>Ludovici armatam se obtulit, et adversus ambitionem fraudemque religiosorum, qui novum
					<lb/>assumptum ut verum pontificem praedicabant, inconcussa tidelitate conslantissime repugnavit.
					<lb/>Nec terror armorum, nec imminentis periculi magnitudo, nec exempla caeterarum
					<lb/>civitatum, quae falso pontitici adhaerebant, populum nostrum a vera fidelitate potuerunt
					<lb/>deflectere, quamvis et bellum et obsidio gravissima a Ludovico simul et a Castrucio nobis
					<lb/>immineret. Haec et alia permulta cum pro ecclesia perpessus fuerit populus noster, cum
					<lb/>devotionis lidelitatisque studio tirmissimo et continuato, tam multa, tam gravia domi forisque,
					<lb/>pace et bello, pro ecclesia gesserit, fecerit, pertulerit, an, ob haec, dignus tibi videtur idem
					<lb/>populus noster, cui a tuis gubernatoribus et praefectis in extrema fame subventio frumentaria
					<lb/>denegaretur? an dignus tibi videtur populus noster, cui non solum denegetur frumentum
					<lb/>a praefectis tuis, verum etiam, in hoc ipso famis cruciatu, equitatus Anglorum repente
					<lb/>immitteretur, ad segetes agrorum (quod unicum resiabat refugium) pervastandas, ut per haec
					<lb/>subdere colla ac miserae servitutis iugum suscipere cogeremur? Haec si, te volente ac
					<lb/>iubente (quod credere non possumus), facta sunt, de scdis apostolicae, de ecclesiae romanae,
					<lb/>de pontificis summi ingratitudine et iniuria conqueremur. Sin ipsi praefecti praeter
					<lb/>et contra voluntatem tuam illa fecerunt, indigiiaiionem tuam ipsi promerentur, non florentinus
					<lb/>populus, qui contra illorum nefarios conatus neecessario se armavit. Quocirca, pater
					<lb/>sanctissime, tibi ab intimis supplicamus, ut sereno tranquilloque animo causam nostram discernas;
					<lb/>iram vero et indignationem, si quam adversus nos dolosae tibi linguae infuderunt,
					<lb/>deponas; neque enim decet in cathedra Petri sedentem ira vel odio commoveri. Pone tibi
					<lb/>ante oculos infantes et pueros et illam multitudinem civitatis nostrae fame laborantem, quibus
					<lb/>non denegata modo est frumentaria subventio a praefectis tuis, cum suppliciter rogarentur,
					<lb/>verum insuper exercitus immissus ad unicam spera salutis crudeliter auferendam. Subveniat
					<lb/>quoque tibi miserarum civitatum quae sub illorum gubernatione fuerunt, quibus veluti
					<lb/>servis ac vilibus mancipiis imperatum est a gubernatoribus quos illis praefecisti. Moveat
					<lb/>denique lacrymas tuas Faventia, civitas fidelis et innocens, ab equitatu praefectorum tuorum
					<lb/>hostilem in modum direpta. Oh miseralidam calamitatemi oh sceleratum facinus! oh detestandam
					<lb/>crudelitatem ! Quis non fleat, aspiciens necatos crudeliter cives, virgines ac matresfamilias
					<lb/>ad stuprum libidinemque militum reservatas, infanlium ac lactentium turbas mulieresque
					<lb/>aetaque provectas, longis agminibus mendicaturas, de propria urbe laribusque
					<lb/>depulsas? Haec sunt opera praefectorum tuorum; haec illorum sanctitas ac religio! Quorum
					<lb/>facta si tu non damnas, sed eos persequaris qui adversus talia restiterunt, vide quid
					<lb/>Deus ipse de his iudicaturus sit, et quae de huiusmodi rebus opinio in communi hominum
				<lb/>iudicio relinquatur !"</q>
				<lb/>Legati quidem, cum haec dixissent, finem fecerunt. Multitudo autem, quae ad audiendum
				<lb/>convenerat et corona facta in auditorio circumstabat, vehementer commoveri oratione legatorum
				<lb/>visa est, fluxeruntque lacrymae plerisque eorum qui aderant. Nec dubium erat, si suffragio
				<lb/>audientium res commissa fuisset, quin Florentini sententiis omnium absolverentur, ita suadenter
				<lb/>legati dixisse visi fuerant, atque ita inflexerat animos oratio. Pontifex vero, haec animadvertens,
				<lb/>quamquam sententia in tempus aliud differebatur, tamen nonnihil respondendum in
				<lb/>praesentia ratus, quo animos eorum qui audiverant confirmaret, in hunc fere modum verba
				<lb/>fecisse dicitur: "<q>Audivimus, Florentini, defensionem vestram adversus crimina per processus
					<lb/>nostros vobis obiecta; quoque accuratior vestra fuit oratio, eo magis patet' vos omnia collegisse
					<lb/>quae vel in causa vel extra causam dici pro excusatione possunt. Et nos quidem, uti
					<lb/>suadetis, iudices erimus recti, nec ira vel indignatione in indicando movebimur, neque calumniis
					<lb/>credemus, sed tantummodo veritati. Vos autem vice versa hortamur, ut commiserationes
					<lb/>istas et epilogos ac caetera huiusmodi machinamenta et artes quae ad decipiendum iudicem
					<lb/>pertinent, missa faciatis, et una simul nobiscum veritatem intueamini. Quaero igilur a vobis,
					<lb/>
					<pb n="215"/>
					<lb/>cum populus vester fuerit impulsor, adiutor et auctor civitatibus ecclesiae rebellandi (nam
					<lb/>id quidem patet, et negari non potest quod est omnibus manifestum), qua tandem ratione factum
					<lb/>hoc a vobis defendere aggrediamini? Nempe illa ratione, quod pro tutela vestra dicitis
					<lb/>id fecisse; sic enim, quodammodo dictum fuit a vobis, ideo armasse vos, ne pericula vobis
					<lb/>possent inferri. Haec autem verba fronte prima videntur bona et recta (cuique enim licet
					<lb/>adversus iilatam vim se ipsum tueri); verumtamen, si arma capiat quis, non ut vim praesentem
					<lb/>repellat, sed ut occidat eum de quo suspicatur et metuit, iam homicida est, manifesteque
					<lb/>damnandus. Vos, Florentini, Tifernum, vos Perusiam, vos Bononiam copias vestras misistis
					<lb/>ad arces ecclesiae expugnandas, ad gubematores illarum deiiciendos et opprimeiidos. Hoc
					<lb/>autem (pace vestra dictum sit) nequaquam est vim repellere, sed inferre; nec a sua domo
					<lb/>propulsare violentiam, sed alienae domui violentiam facere. Tale igitur factum est vestrum,
					<lb/>quale illius qui hominem occidit de quo suspicatur, ne sibi aliquando possit nocere ; quod
					<lb/>esse damnandum et contra leges manifestissimum est. Quamquam, quid nos de suspicione
					<lb/>vel metu loquimur, cum appareat vos non in metu vel suspicione, sed odio magis illa fecisse?
					<lb/>Omittamus enim Bononiam, Perusiam, Tifernum, quas ad rebellandum compulistis,
					<lb/>quarum arces expugnastis. Fuerit in propinquitate illarum aliqua vobis suspicio vel metus.
					<lb/>At Asculura in Picentibus, et aliae illorum locorum urbes, tam procul a vobis, tam longinquae,
					<lb/>tam distantes, nonne probant manifeste vos non suspicione vel metu, sed odio status
					<lb/>ecclesiastici, surrexisse ad illas urbes auferendas, nec minuere vires ecclesiae per Italiam,
					<lb/>sed evertere penitus ac delere funditus voluisse ? Et postea vos asseritis romanae ecclesiae
					<lb/>filios, nec intelligitis contra vos dicere. Quanto gravius est filium parenti manus afferre,
					<lb/>quam extraneum ? Abutimini ad omnia gubernatorum invidia, et arces per singulas urbes
					<lb/>ab eis factas vituperatis quasi t3a-annicum; denique culpam omneni defectionis in gubernatores
					<lb/>ipsos refertis. Primum igitur, quantum ad arces pertinet, nec eas nos laudaremus,
					<lb/>si populi semper ratione uterentur; sed ut equi otio et affluentia cibi intractabiles fiunt et
					<lb/>calcitrosi, ita populi nimia interdum quiete et indulgentia insolescunt, et arcibus indigent
					<lb/>quibus compescantur. Gubernationem legitimam omnem pro eorum qui reguntur populorum
					<lb/>utilitate institutam esse fatemur, talemque nostrani esse dicimus ; neque enim sumus tyranni,
					<lb/>nec esse volumus. Arces tamen ad populorum salutem utilitatemque pertinere credimus,
					<lb/>ut se contineant, ut acquiescant, ut leves audacesque homines, quibus plenae sunt urbes,
					<lb/>contra bonorum voluntatem res novas suscitare non audeant. Nam, quod ad culpam gubernatorum
					<lb/>defectiones refertis, satis constat nobis nullum ante populum defecisse, quam
					<lb/>a vobis suadendo et poUicendo fuerit' ad defectionem impulsus, ut in vobis causa sit, non
					<lb/>in gubernatoribus nostris. Ad extremum calamitatem Faventinorum miserabiliter deplorastis;
					<lb/>quasi vero calamitas illa non orta sit ex Bononiae rebellione! Numquam enim Angli Faventiam
					<lb/>invasissent, si Bononia in fide permansisset. Itaque, qui rebellandi Bononiensibus
					<lb/>causa fuerunt, iidem ipsi miserabilis Faventinorum excidii fuerunt causa. Et nostrum est
					<lb/>de ea calamitate deque caeteris malis contra vos conqueri. Haec respondisse breviter placuit
					<lb/>ad orationem vestram, non affirmantes sed disceptantes, iustitiam tandem facturi in
					<lb/>sententia ferenda"</q>.</p>
			<p><lb/>Secundum has orationes, mora quaedam et intercapedo aliquot dierum fuit, variaeque
				<lb/>per curiam opiniones voluntatesque. Galli siquidem omnes contra Florenlinorum causam plerique
				<lb/>sentiebant; italici vero generis cuncti pertinacissimum favorem Florentinis impertiebantur.
				<lb/>Demum, excusationibus defensionibusque reiectis, sententia pontiticis Florentini damnantur,
				<lb/>et interdicto civitas subiicitur universa; in singulorum quoque bona, ubicumque reperirentur,
				<lb/>ius asperrime constituitur. Aderant oratores Florentini populi, cum sententia ferebatur; quo
				<lb/>in loco multa facunde ac libero animo dieta ab illis fuisse constat, et illud in primis, quod,
				<lb/>ad effigiem Dei conversus, Barbadorius (is enim malori spiritu nitebatur), magna voce, ita
				<lb/>ut pontifex exaudiret, "<q>Deus!, "</q>inquit, "<q>nos legati, Florentini populi nomine, ab hac sententia
					<lb/>vicarii tui inique lata, ad te tuaraque aequitatem appellamus. Tu, qui talli non potes, nec
					<lb/>
					<pb n="216"/>
					<lb/>ira inflecteris, nec servitutem populorum sed libertatem amas, et tyrannos libidinesque odisti,
				<lb/>Florentino populo libertatem suam defendenti subvenies, ac propilius protectorque aderis!"</q>.
				<lb/>Et res quidem curiae ita transigebantur. Britones autem, quos in Italiani missos a pontifice
				<lb/>diximus, superatis tandem Alpibus, per astensem et alexandrinum et dertonensem agrum
				<lb/>profecti, dimensa citeriori Gallia, circiter maturationem segetum in tines Bononiensium pervenere.
				<lb/>Florentini vero, quo ab eorum impetu Bononia defenderetur, copias omnes suas
				<lb/>Bononiensibus transmiserunt, et Apennini aditus, quo illis in agrum florentinum veniendi facultas
			<lb/>deesset, custodiri fecerunt.</p>
			<p><lb/>Erat cum Britonibus gebennensis legatus, de quo supra mentionem fecimus. Is ergo,
				<lb/>ficta mansuetudine fretus, nec vastari agrum, neque caetera permulta quae belli natura feri
				<lb/>permittebat fieri, et in urbera miserat, qui praeteritorum omnium veniam impunitatemque offerrent.
			<lb/>Qua quidem pollicitatione, nonnullos Bononiensium in sententiam traxerat.</p>
			<p><lb/>Agitatio igitur occulta ad proditionem tendebat; qua una spe Gebennensis, per agrum
				<lb/>bononiensem saepius motis castris, diutius in his locis commoratus est, tentans, si qua posset,
				<lb/>copias quae intus erant ad exeundum pellicere. Intra urbem copiis praeerat Rodulphus
				<lb/>Varanius camerinensis, vir sagaci ingenio ac bellorum sciens, qui moram hostium cernens,
				<lb/>nihil aliud eos quam proditionem expectare coniectura suspicatus, exire copias nusquam permittebat.
				<lb/>Unam dumtaxat meditabatur urbis custodiam, putans, id quod erat, nisi ea potirentur
				<lb/>urbe, omnem impetum hostibus brevi esse casurum. Ferturque eius vox et prudens
				<lb/>et urbana; nam cum hostes, ipsum allicere frustra conati, tandem percontarentur quid intus
				<lb/>maneret cum suis copiis, quid non exiret adversus ac pugnam capesseret? responderi iussit :
				<lb/>ideo se non exire, ne illi intrarent. Nec multo post, agitata proditio, quoniam per huius
				<lb/>diligentiam assiduamque custodiam effectum habere nequibat, quasi longitudine fatigata, ad
				<lb/>lucem devenit, captique proditores ac supplicio affecti irritam expectationem legato fecerunt.
				<lb/>Stantibus ad Bononiam copiis, duo Britonum equites fide suscepta, Bononiam ingressi,
				<lb/>probra quaedam militariter contra italicos locuti, quoscumque nostros in singulare certamen
				<lb/>provocabant. Adversus eorum intolerabilem iactantiam, cum alii silerent, duo primarii iuvenes
				<lb/>r sese obtulerunt: Beclus Biffolus florentinus et Guido ascianensis. Hi, non minori verborum
				<lb/>acerbitate contra Britones invecti, cum minabundi se ad pugnam offerrent, data acceptaque
				<lb/>duelli ride constitutaque ad puguam die, insignibus equis armisque in certamen venerunt.
				<lb/>Locus illis extra urbem datus prope hostium castra, gebennensi legato securitatem pollicente.
				<lb/>Ibi quatuor pugiles magnis Italorum Gallorumque votis singuli adversus singulos congressi
				<lb/>
				<pb n="217"/>
				<lb/>pugnavere. Pugna eorum fuit equestris, effuso cursu infestis cuspidibus se petentium. Quod
				<lb/>cum saepius egregiis animis periteque fecissent, tantem Bitfoli virtus prima emicuit, transflxumque
				<lb/>hasta Gallum ad terram prostravil. Ipse vero, mox equo prosiliens, cum iacentem
				<lb/>hostem iugulare pergeret, accurens Gebennensis, parcere illius vitae captivumque servare precabatur.
				<lb/>Id cum audiret Biffolus, interrogavit coram omnibus, num se victorem ac illius
				<lb/>vitae necisque domitium esse constaret. Cum id affirmaretur, contentus ea confessione, faciliter
				<lb/>ac benigne Gebennensi illum donavit. Restabat altera pu'gna, et ipsa insignis omnique
				<lb/>nixu agitata. Veruni eius quoque is exitus fuit. Dum se infestius petunt, ambo uno eodemquc
				<lb/>simul tempore mutuis cuspidibus transtixi corruerunt. Sed Italus primus surrexit, iacentemque
				<lb/>adhuc Gallum semianimem captivum habuit. Donati victores egregie, magna cum
			<lb/>laude Bononiam rediere.</p>
			<p><lb/>Per idem tempus apud Aretinos detecta coniuratio graviori motu civitatem concussit.
				<lb/>Saconis enim tilii cum amicis paternis suae factionis constituerant redire in urbem ac dominatum
				<lb/>arripere. Erant tunc Aretini in Florentinorum societate. Itaque spes omnis ac tiducia
				<lb/>coniuratorum de inimicis ilorentini populi sumebatur. Nec deerant copiae vel Britonum vel
				<lb/>Anglorum, qui opem in re conficienda afferrent. Verum ea coniuratio patefacta creditur ab
				<lb/>ipsorum necessariis, qui, sive invidia, sive indignatione, quod adsciti non essent, cum aliunde
				<lb/>rescissent, totam rem indicavere. Ob eam capti quidam coniuratorum supplicio afficiuntur,
				<lb/>fugati reliqui, gebellinaeque factionis hominibus arma penitus honoresque reipublicae adempti.
			<lb/>Belluni quoque ob eamdem rem adversus Saconis tilios impigre resumptum.</p>
			<p><lb/>Per finem eius aestatis, Britones, frustra bononiensi in agro commorati, tandem abeuntes,
				<lb/>Caesenam petiere. Ducebant vero eos caeterique illorum duces et gebennensis legatus. Caesenates
				<lb/>in potestate pontiticis continuo permanserant, et veni'enti Gebennensi Britonibusque
				<lb/>portas libere aperuerant. Stantibus igitur in urbe copiis, maleficia per noctes patrari coeperunt;
				<lb/>vexari etiam interdiu cives ac iniuriis affici. Quibus in rebus cum nil valerent querelae
				<lb/>apud legatura factae, et quotidie magis delieta augerentur, tandem, superante patientiam
				<lb/>magnitudine iniuriarum, in furorem Caesenates vertuntur, raptisque per iram armis, Britones
				<lb/>aggressi, supra octingentos eorum interfecerunt; reliquos vero omnes extra urbem pepulerunt.
				<lb/>Arcem in ea urbe munitissimam tenebat Gebennensis; qui veritus, ne civitas ad hostes dellceret,
				<lb/>indignationem dissiraulabat, nihilque sinistrum de Caesenatum facto loquebatur, sed eos multa
				<lb/>perpessos indigne, merito simul necessarioque aiebat arma corripuisse; verum ea deponere
				<lb/>tandem, et ad sua redire multitudinem suadebat. His verbis contisi Caesenates, cum arma
				<lb/>deposuissent, accitis prope Anglorum copiis et cum Britonibus coniunctis, per ipsam arcem
				<lb/>contra populum inermem deceptumque immisit. Britones vero irati, caedem suorum ulcisci
				<lb/>properantes, ncque aetati ncque sexui pepercerunt, miseram et innocuam multitudinem crudelissime
				<lb/>trucidantes. Numerus interemptorum fuit circiter tria millia hominum, urbsque tota
				<lb/>hostilem in modum direpta. Nec dubium fuit, quin indignatio atque crudelitas Gallorum
				<lb/>contra populos Italiae concepta, quasi facultatem nacta, in hac una urbe exprimeretur, idem
			<lb/>factura in caeteris, si potestas adfuisset.</p>
			<lb/>
			<pb n="218"/>
			<p><lb/>Eodem anno apud Asculum in Picentibus frequenter pugnatum est. Vindicaverat iampridem
				<lb/>ea quoque se civitas in libertatem. Sed arci praeerat Gometius quidam hispanus. Is
				<lb/>pertinacissime illam defendebat, et a lohanna regina Siciliae, rogatu pontiticis, bis auxiliares
				<lb/>copiae magno conatu eam liberaturae venerunt. Erat Ascoli Florentinorum sociorumque non
				<lb/>contemnenda manus, quae obviam profecta, praelio commisso, reginae copias profligavit.
				<lb/>Quare Gometius, cum aliam salutis spem nullam intueretur, noctu clam egressus arce, cum
				<lb/>paucis comitibus ad Gebennensem pervenit, et auxilia rogavit suscepitque. Sed dum reverteretur
				<lb/>ac iam prope adesset, invasus subito ab hoslibus, ac damna gravia perpessus, copias
				<lb/>amisit. Ipseque, destitutus omni spe, tandem paciscitur, ut, recepta uxore et filiis, quos in
				<lb/>arce reliquerat, caeteris incolumibus abire permissis, arcem dederet. Per hunc modum longo
				<lb/>tandem labori finis impositus, et arx multis obsessa mensibus, demum recepta est et ad solum
			<lb/>eversa.</p>
			<p><lb/>Eodem anno Gregorius pontifex romanus in Italiam redire constituit, putans multum profuturum,
				<lb/>si ipse praesens auctoritate sua rebus gerendis adesset. Habere se copiarum satis
				<lb/>arbitrabatur Anglorum Britonumque ; amicos quoque ecclesiae per Italiam superesse, quos
				<lb/>omnes augere excitareque suo adventu cupiebat. Hac igitur ratione ductus et indignatione
				<lb/>saucius, per autumni tempus ex Gallia movens, multis navibus Italiam petere contendit. Eius
				<lb/>navigatio difficilis fuit, saepiusque dissipata classis, ut Genuae et Liburni et circum ea loca
				<lb/>diutius retineretur. Ad Cornetum finis navigandi factus. Inde Romam pedestri itinere circiter
				<lb/>idus ianuarii pervenit, et ut faciem quamdam bonae voluntatis ostenderet, ultro postulavit
				<lb/>oratores de pace ad se mitti. Iverunt igitur ad eum Florentinorum legati, qui licet
				<lb/>grata fronte suscepti a pontifice fuerint, tamen in re tractanda nihilo molliorem illius animum
				<lb/>repererunt. Itaque, mensem fere apud illum comni orati oratores, cum postulata pontificis
				<lb/>excedere modum viderentur, Florentiam vacui revertuntur. In Consilio autem civium cum et
				<lb/>postulata et responsa, et cuncta cum pontifice agitata sigillatim explicuissent, animusque pontificis
				<lb/>durior appareret, contrahendas maiorem in modum vires, ac valentius incumbendum
				<lb/>
				<pb n="219"/>
				<lb/>providendumque statuerunt. Neque enim parvum existimabalur momentum pontificis in Italiani
				<lb/>accessio, eiusque auctoritas in rebus atque praesentia. His rationibus inducti, per Bernabovem
				<lb/>mediolanensem dedita secreto opera, Anglorum multitudo quae apud pontificem
				<lb/>stipendio militabat, relieto pontifice, ad Florentinos transivit. Hoc factum est statim ab initio
				<lb/>anni insequentis; quae quidem res pontificis amicorumque eius plurimum fregit animos .
				<lb/>Per idem tempus octo viris, qui ad curam belli auctoritate publica delecti fuerant, prorogatum
				<lb/>imperium est ad menses sex. Id quia saepius factum erat (nam iidem viri ab initio
				<lb/>belli ad illud usque tempus continuaverant), magnam illis apud multos conflarat invidiam. Et
				<lb/>carpebantur iam eorum acta et factionibus oppugnabantur. Quae cum audiisset pontifex, ad
				<lb/>augendam octo virorum invidiam, oratores suos Florentiam misit. Literae pontiticis non ad
				<lb/>magistratum, uti consueverat, sed ad populum scribebantur; ipsique oratores non alibi quam
				<lb/>in concioue populi mandata promere velie affirmabant. Data illis concio est, quamquam non
				<lb/>ignorabatur pontificis factum, missionemque illam oratorum non ad pacem, sed ad seditionem
				<lb/>discordiamque civium spectare. Verum in civitate populari audientiam populi flagitantibus
				<lb/>denegare, vix tolerandum videbatur. Lectae igitur ad populum literae, ac subinde oratores
				<lb/>auditi. Sensus idem orationis literarumque fuit culpam a populo levare, ac in gubernaiores
				<lb/>reipublicae transferre. Itaque corripi eos emendarique iubebat. Ea multi laetis auribus perceperunt,
				<lb/>propter octo virorum malivolentiam. At enim multitudo populi, quae invidia illorum
				<lb/>honoris non tangebatur, sed facta magnifica industriamque probabat, non satis aequo animo
				<lb/>verba oratorum audivit. Ita frustra locuti ad populum, deteriorem potius rem quam meliorem
				<lb/>effecere. Quare, haud multo post, contempta pontificis auctoritate, interdicti observatio sublata
				<lb/>est, ac celebrare per urbem agrumque cunctis in templis sacerdotes iussi ; octo virisque
				<lb/>in annum est imperium prorogatum. Haec omnia contumaciter facta mentem poiitilicis percussere,
				<lb/>ut, iam quasi domita insolentia, sentirei in potestate voluntateque exhibentium reverentiam
			<lb/>consistere, gratuitoque illam praestari.</p>
			<p><lb/>Per haec ipsa tempora, lohannes Aretinorum praesul rempublicam invadere conatus est.
				<lb/>Huius rei motus a Gregorio pontifice nascebatur, affectante annitenteque pontifice civitatem
				<lb/>illam a Florentinorum societate disiungere. Adversus igitur hunc motum, cives primo pavidi
				<lb/>ignorantesque convenere; mox, intellecto periculo, cum arma corripuissent, factio praesulis
				<lb/>
				<pb n="220"/>
				<lb/>superata fractaque resedit. Ipse vero praesul Aretio pulsus est, aedesque illius crematae, et
			<lb/>de quibusdam propinquis agnatisque eius supplicium sumptum.</p>
			<p><lb/>Eodem anno Rodulphus Varanius camerinensis, qui Florentini dux exercitus esse consueverat,
				<lb/>ad hostes defecit. Nam, cum Fabrianum ii,trasset, cuius oppidani, ad libertatem
				<lb/>conspirantes, Florentinorum sociorumque auxilia convocarant, ipse, cupiditate opportunitateque
				<lb/>finitimi oppidi allectus, in potestate sua illud retinuit; nec flagitantibus iubentibusque octo
				<lb/>viris dimittere Fabrianum voluerat. Hinc indignatio coorta transeundi ad hostes causa fuit.
				<lb/>Eius transitio, quia secretorum conscius putabatur, vehementer grata fuit Gregorio, et honore
				<lb/>ducatuque gentium illum adauxit, traditis sibi britonum equitum mille quingentis; quibus ille
				<lb/>fretus, finitimos Camerino Fabrianoque populos vexare infestius coepit. Contra vero octo
				<lb/>viri sic indigne tulerunt illius fraudem, ut ad portas plateasque urbis effigiem eius depingi
				<lb/>fecerint. Nec multo post, copiis contra illum missis, Fabrianum ipsum, cuius gratia transitionem
			<lb/>fecerat, sibi ademerunt.</p>
			<p><lb/>Per extremum eius anni, de pace cum pontifice agi coeptura est, auctore ac suasore
				<lb/>Bernabove mediolanensi. Inclinabat autem pontificis animum ad pacem labascens rerum italicarum
				<lb/>spes, minimeque respondens expectationi successus sui advenlus. Rursus vero Florentinos
				<lb/>inflectebat longitudo belli, et quod Bononienses, gratia quorum magna ex parte contentiones
				<lb/>tantae ac tam graves erant susceptae, paulo ante cum pontifice redierant in gratiam,
				<lb/>et arma adversus illum penitus deposuerant. Ita, volentibus cunctis, Serazzanae conventus
				<lb/>indicitur, oratoresque eo missi rem agitare coeperunt, praesente Bernabove ac disceptante.
				<lb/>Dum haec eo in loco agitarentur, spesque foret optima rem consecutum iri, supervenit
				<lb/>pontificis inopina mors, per id maxime tempus, in quo pacis conclusio expectabatur. Gregorius
				<lb/>enim pontifex romanus, cum ex Anania urbe Romam rediisset circiter calendas aprilis
				<lb/>octavo et septuagesimo anno supra mille trecentos, intolerabili vesicae dolore inleriit. Ea
				<lb/>
				<pb n="221"/>
				<lb/>res nunciata conventum Serazzanae dissolvit, deficiente iam auctore, ac properantibus cunctis
			<lb/>sibi ipsis in rebus consulere.</p>
			<p><lb/>Post huius pontificis obitum, graviores casus in ecclesia subsecuti cuncta maiorem in
				<lb/>modum turbavere, ut de pace iam cum Florentinis facienda aut de reparando per Italiam
				<lb/>eeclesiae statu minime omnium cogitaretur. Sumpsit vero initium turbatio ex huiusmodi causa.
				<lb/>Gregorio pontifice Romae defuncto, solemnibusque in funere peractis, cum ingressi conclave
				<lb/>patres de successore deligendo cogitarent, insurgens romana plebs, nullius certi hominis impulsu,
				<lb/>sed suopte ingenio permota, romanum pontificem ex civibus vel saltem ex italicis creari
				<lb/>debere clamitabat; satis enim superque Gallos regnasse in romaica sede; iam ad cives romanos
				<lb/>italosque redire honorem illum debere. Haec dieta postulataque cum non inconsona rationi
				<lb/>viderentur, augetur tumultus, crescensque multitudo palatia adusque conclaveque pervenit.
				<lb/>Patres conterriti, quoniam romanus vel italus eligi postulabatur, Bartholomeum archiepiscopum
				<lb/>barensem, natione italum, patria neapolitanum, elegerunt. Hunc et posteris diebus, cessante
				<lb/>iam metu, venerari ut pontificem perseverarunt. Sed fuit in illo homine natura inquieta et
				<lb/>dura, et tunc, praeter spem ad tantae dignitatis fastigium sublevatus, intolerabilis videbatur.
				<lb/>Nulla patribus gratia, quod se potissimum delegissent, nulla liumanitas, milla conciliatio animorum;
				<lb/>contumax et minabundus et asper malebat videri, et metui potius quam diligi. Ea
				<lb/>perversitas patres coegit metu et indignatione aliorsum respicere. Itaque, clam inter se de
				<lb/>electione conquesti, cum et metum et violentiam populi romani accusarent, abire a novo ponntifice
				<lb/>omnes ferme coeperunt, et in propinqua sese oppida recipere. Mox, hortantibus alios
				<lb/>aliis, apud Fundos Campaniae urbem conventu facto, quasi prima electio vitiosa fuisset, alterum
				<lb/>pontificem elegerunt. Fuit auteni Fundis electus pontifex Gebennensis, ille qui legatus
				<lb/>in Italiam cum Britonibus transierat. Hinc iam divisio in ecclesia, duoque simul capita fuere.
				<lb/>Nominati sunt autem: qui Romae creatus est Urbanus; qui vero Fundis electus fuerat Clemens:
				<lb/>divisique christianorum populi buie vel illi adhaeserunt. Haec divisio quadraginta
				<lb/>ferme annos in ecclesia duravit, usque ad Martinum quintum, qui constantiensi concilio pontifex
				<lb/>factus est, sublata penitus divisione. Sed haec postea. Nos ad nostra revertamur tempora.
				<lb/>Mortuo Gregorio pontifice, turbatio eeclesiae fecit, ut de pace vel bello cum Florentinis
				<lb/>non amplius cogitaretur. Itaque, deposita hinc inde sunt arma, tacito quodam consensu, non
			<lb/>expressa pactione. In divisione autem eeclesiae Florentini Urbano adhaeserunt.</p>
			<lb/>
			<pb n="222"/>
		</div>
		<pb n="223"/>
		<div type="book">
			<lb/><head>Liber nonus</head>
			<p><lb/>EXTERNAM pacem intestinae confestim discordiae subsecutae quantum nunquam
			<lb/>antea civitatem turbarunt. Fluxit vero earum origo ex huiuscemodi causa.</p>
			<p><lb/>Octoviros qui publica auctoritate ad curam belli ab initio creati fuerant, sive
				<lb/>sorte sive Consilio, ex eo genere civium creatos esse contigit, qui ad plebem
				<lb/>magis inclinare videbantur. Itaque, neque primo statim tempore satis grata quibusdam optimatibus
				<lb/>eorum creatio fuerat; et auxit mox invidiam continuatio magistratus pluries in eisdem
				<lb/>hominibus prorogati. Attulerat vero carpendi improbandique materiam pontificis offensio, et
				<lb/>civitati molesta sacrorum interdictio, vexatioque et direptio florentinorum civium multis in
				<lb/>locis per orbem terrarum facta, ut, multiplicatis hominum querelis, non deessent iam qui
				<lb/>octoviros eorum res gestas totamque huius belli administrationem palam detestar entur. At
				<lb/>enim plebs et altera pars civium octoviros fovebant, eorumque res gestas incredibili favore
				<lb/>prosequebantur. Optimates ergo, quo potentiam octovirorum fautoresque eorum deprimerent,
				<lb/>antiquam civitatis controversiam renovarunt, et per duces optimarum partium quosdam, quasi
				<lb/>maiores sui diversarum partium fuissent, ab honoribus reipublicae removere coeperunt. Habebant
				<lb/>vero ad hoc ipsum coniunctam nobilitatis voluntatem et operam ; qui, cum Inter duces
				<lb/>optimarum partium essent, promptissime ad notandum deponendumque populares homines
				<lb/>concurrebant. Nec modus aut modestia erat in rebus; merentes pariter immerentesque pervadebantur.
				<lb/>Qui notati fuissent, admonitos vulgo nuncupabant, quasi moniti essent ne magistratum
				<lb/>inirent, utpote declarati inhabiles ad reipublicae honores suscipiendos. Haec igitur
				<lb/>monitoria lex durante bello immodice exercitata per multosque vagata cives, incredibile
				<lb/>quantum civitatem quassarat, et vacillantem reddiderat reipublicae formam ! Sopito deinde
				<lb/>per obitum pontificis bello, Silvester Medix, qui tunc vexillifer iustitiae fuit, emendare prolapsam
				<lb/>rem ac fraenum monitoriae legi imponere constituit. Ad id vero cum legem aliam
				<lb/>promulgasset, nec deforent qui refragaturi viderentur, plebs ac multitudo urbana, iampridem
				<lb/>infensa et tunc ob hoc ipsum erecta, populari furore ad aedes illorum qui legem monitoriam
				<lb/>exercuerant decucurrit, iniectisque flammis eas deflagravit, viros quoque deletura, si eos nacta
				<lb/>fuisset; sed illi, metu cedentes, partim sese abdiderant intra urbem, partim extra profugerant.
				<lb/>Ita lex periata est, et admonendi notandique cives finis impositus
				<lb/>Post haec, relegati quidam sunt ex eo ipso genere hominum quos multitudo deiecerat,
				<lb/>nonnulli etiam in exilium acti; aliis vero inter grandiores familias redactis administratio
				<lb/>reipublicae in perpetuum est interdicta. Octoginta deinde viri creati, qui eorum qui admoniti
				<lb/>fuissent querimonias audirent, et quod perperam factum esset emendarent. Per hunc modum
				<lb/>
				<pb n="224"/>
				<lb/>sub his prioribus status reipublicae mutationem suscepit. His vero priores alii successere;
				<lb/>qui, cum aliquot dies in magistratu fuissent et constituta prosequerentur, multitudo urbana,
				<lb/>egentes plerique ac ex minima plebe homines, iampridem per discordias maiorum civium
				<lb/>sublevati, conventus agere nocturnos ac de vindicandis sibi honoribus tractare coeperunt;
				<lb/>denique collegium sibi in civitate et locum in prioratu petere constituerunt. Id cum rescitum
				<lb/>esset, priores quatuor ex eo numero corripi iusserunt, quo veritas agitatorum exprimeretur
				<lb/>poenasque darent, quod privatos de republica innovanda tractatus habuissent. At enim
				<lb/>plebs et multitudo consurgens statim, ad aedes priorum globo facto, captivos reddi minabunda
				<lb/>postulavit; et quia id tardabatur, aedes Luisii Guicciardini (is enim tunc vexillifer iustitiae
				<lb/>erat) incendit. Inde, per urbem quasi victrix discurrens, domos locupletum pluribus locis
				<lb/>cremavit; magistratum vero quemdam ad compescendos eorum motus paulo ante creatum, in
			<lb/>publicam aream tractum, in oculis priorum laqueo suspendit laceravitque.</p>
			<p><lb/>Postera deinde die, eadem multitudo augescens, aedes potestatis expugnavit diripuitque.
				<lb/>Ab eo mox furore ad aedes priorum reversà, priores ipsos magistratu se abdicare compulit,
				<lb/>et in privatam formam redactos exauctoratosque domum remisit. Ipsa vero multitudo, palatium
				<lb/>victrix ingressa, vexilliferum iustitiae sibi creavit Michaelem Landi, hominem ex minima
				<lb/>plebe; sacculos vero suffragiorum in quibus nomina erant inclusa omnes conflagravit.
				<lb/>Eademque ipsa die concio populi advocata multa noviter constituit circa reipublicae gubernationem:
				<lb/>et illud in primis, ut vexillifer iustitiae per omne tempus non ex alio genere
				<lb/>hominum quam ex intima plebe sumeretur. Collegia quoque nova in civitate constituit, et
				<lb/>Michaeli vexillifero una cum sindicis collegiorum priores sibi deligendi est potestas permissa.
				<lb/>Hi priores elegerunt mixtos ex omni colluvione civium; plebs tamen et multitudo in cunctis
				<lb/>dominabatur. Sortitiones inde refectae satis diligenter et accurate. His reficiendis adfuere
				<lb/>priores, vexillifer iustitiae, vexilliferi societatum populi, octoviri qui belli curam habuerant,
				<lb/>sindici artium singularum. His additi nominatim Silvester Medix et Benedictus Alberti,
				<lb/>ambo ad equestrem dignitatem assumpti. Per hos sortitiones refectae. Multi praeterea cives
				<lb/>ex diversa factione per eos dies in exilium acti, multi ad tempus relegati.
				<lb/>Inter haec, motus quidam novi per singulos dies oriebantur, utpote in civitate populosa
				<lb/>et multitudine concitata et ad novas spes erecta, aliis diripere bona locupletum, aliis inimicum
				<lb/>ulcisci, aliis potentiam sibi comparare properantibus. Id perpetuum documentum esse potest
				<lb/>praestantibus in civitate viris, ne motum et arma in arbitrio multitudinis devenire patiantur;
				<lb/>neque enim retineri possunt, cum semel inceperint fraenum arripere, et plus se posse intelligunt
				<lb/>quia plures sunt. Cavenda vero maxime videntur principia seditionum inter primarios
				<lb/>cives: ex illis enim ad ista devenitur. Monitoriam legem confitentur omnes pernitiosam detestandamque
				<lb/>fuisse. Sed dum eam corrigere voluit Silvester Medix, vir ex familia nobili,
				<lb/>ampia et locuplete, maiorem in republica labem induxit; praeter propositum enim et credulitatem
				<lb/>suam, egentes et opitices et intimae sortis homines facti sunt domini civitatis. Ita,
				<lb/>dum paucis admonitis succurrere vult, familiam suam et omnes sui similes dignitate spoliavit,
				<lb/>et temeritati multitudinis concitatae subiecit; neque enim tinis erat effraenatarum voluntatum
				<lb/>hominum egentium et facinorosum, qui arma tenentes, locupletum et honestorum hominum
				<lb/>fortunis cupidissime inhiabant, nec aliud quam rapinas caedesque et pulsiones civium meditabantur.
				<lb/>Quod nisi Michaelis vexilliferi virtus et constantia restitisset, supremum illud excidium
				<pb n="225"/>
				<lb/>fuisset civitati. Eum virum, etsi ex infima plebe ex ipsoque opificio prognatum, tamen
				<lb/>divina sorte praefectum civitati illis turbulentis temporibus dixerim; semper enim indignis
				<lb/>cupiditatibus multitudinis se opposuit, semper fraenum incussit malignis voluntatibus ; monendo,
				<lb/>cohortando, castigando, compescuit. Et inerat auctoritas quaedam nativa et forma
				<lb/>viri non illiberalis; et accedebat, qiiod per fidolescentiae tempora aliquot annis per Galliam
				<lb/>militaverat. Itaque, non domestica ruditate ignarus, sed externa quoque experientia vigens,
			<lb/>perite simul et callide in rebus agendis versabatur.</p>
			<p><lb/>Per extremos sui magistratus dies multitudo rursus concita, raptis repente armis, ad
				<lb/>priorum aedes pervenit. Ibi, cum aream publicam armatorum multitudine complesset, magnis
				<lb/>clamoribus ut priores in concionem descenderent ad leges ferendas postulabant. Erant vero
				<lb/>leges quas ferri volebant perniciosae quidem atque iniquae; nihil enim per id tempus moderatum
				<lb/>cogitabatur. Priores in eo piane constantes, ncque cessenint multitudinis vocibus, ut
				<lb/>eorum fecerant atitecessores, nec multitudinem intra aedes recipere voluerunt; sed clausis
				<lb/>foribus custoditisque aditibus, desuper responderunt tunc quidem abirent armaque deponerent;
				<lb/>curae prioribus fore, ut prope diem illa quae cupiant legitime statuantur. Multitudo
				<lb/>igitur per hunc modum cum se delusam existimaret, conventus agere maiores coepit; denique,
				<lb/>octoviris ex omni colluvione creatis, apud conventum praedicatorum sedem eorum
				<lb/>collocavit. His et scribae et apparitores instar legitimi magistratus attributi, et in consilium
				<lb/>qui forent cives delecti. Tractari post haec ab his de republica coeptum, multaque et provisa
				<lb/>et constituta: increveratque auctoritas metu, ut iam octoviri illi bello praefecti et alii quidem
			<lb/>amplissimi viri non sine reverentia illos adirent.</p>
			<p><lb/>Cum essent in civitate duo capita, et quae alteri statuissent alteri irritarent, confusio
				<lb/>quaedam rerum et desperatio sequebatur. Octoviri tamen, multitudine armatorum suffulti,
				<lb/>praevalere prioribus putabantur; in tantumque audaciae processerunt, ut tandem quosdam ex
				<lb/>suis apparitoribus et cum his scribam ad priores mitterent, postulantes, ut in constituta decretaque
				<lb/>sua iurarent. Cum venissent ad priores ac mandata exposuissent et iusiurandum
				<lb/>poscerent, formidantibus caeteris ac iurare parantibus, vexillifer iustitiae, ferens indigne,
				<lb/>stricto protenus gladio, in eos ruit, faciemque unius magno vulnere caesim percussit, alterum
				<lb/>vero punctim transfixit; caeteros fugientes insecutus, per scalas aedium praecipites egit. Excitis
				<lb/>deinde in arma civibus globoque bonorum facto, ipse cum vexillo iustitiae prodiens armatus,
				<lb/>equo insigni vectus, certissimo dimicandi animo, ad conventum praedicatorum proficiscitur,
				<lb/>ubi sedes erat adversariorum. Nec eos ibi reperit; illi enim, contumelia nunciorum
				<lb/>suorum intellecta, confestim multitudinem convocarant, et armatis magnis agminibus, per
				<lb/>urbem profecti, alia via priorum aedes minabundi petierant. Vexillifer iustitiae, cum eos nec
				<lb/>apud sedem suam nec alibi per urbem reperisset, ad aedes publicas revertitur. Ibi tandem
				<lb/>octoviros et infimam plebem armatam offendit. Erat vero multitudo maxima ex omni officina
				<lb/>et colluvione hominura. Hi iampridem rostra occuparant, et armis structuraque terribiles videbantur,
				<lb/>praesertim cum incendia et rapinas per superiores dies multa fecissent, et in manibus
				<lb/>rempublicam habere putarenlur. Aedes pubHcae pro vexillifero prioribusque custodiebantur;
				<lb/>eas namque vexillifer munitas reliquerat. Itaque, ubi rediit vexillifer cum suorum comitatu, lapidibus
				<lb/>et telis multitudo plebis desuper feriri est coepta; et simul boni cives qui cum vexillifero
				<lb/>coierant multitudinem, globo facto, aggrediuntur. Ita illi, et de superiori loco percussi, et a pari
				<lb/>numero maiori impetu pressi, tandem profligantur et in fugam vertuntur; eosque mox sparsos
				<lb/>insectati cives, urbe pepulerunt atque exterminarunt. Hic finis concitatae multitudinis fuit,
			<lb/>et hucusque eorum potentia valuit.</p>
			<p><lb/>Post hos alii priores magistratum inierunt. Quo die ingressi sunt, concio advocata duos
				<lb/>ex numero priorum qui erant ex infima plebe exauctoravit ac domum remisit, et nullum
				<pb n="226"/>
				<lb/>posthac ex infima plebe in prioratu esse iussit. In locum vero eorum alios suffecit cives;
				<lb/>quorum unus fuit Georgius Scala eques florentinus ex familia nobili ori et h onorata, qui nuper
				<lb/>admonitus indigna fuerat, et ob hoc ipsum illis qui monitoriam legem exercuerant inimicus.
				<lb/>Hic status fere tribus annis in civitate duravit, cum plebs et mediocre quoddam genus
				<lb/>hominum rempublicam tenerent, et inherentes quidam maiores viri pene dominarentur.
				<lb/>Per haec ipsa tempora, Urbanus pontifex romanus interdictum sustuHt, ac pacem aperte
				<lb/>remissionemque poenarum Florentino populo indulsit. Ea res civitatem affli ctam quodammodo
				<lb/>relevavit, et simul, cessante multitudinis furore, aliquanto melior civitatis conditio videbatur.
				<lb/>Caeterum, suspiciones in rcpublica gravissimae' gubernatores torquebant. Nam et multi ex
				<lb/>bis qui domi remanserant, pro ademptis sibi honoribus, graviter ferra credebantur praesentem
				<lb/>reipublicae statum, et eos qui pulsi fuerant nulli dubium erat reditum affectare. Suspiciones
				<lb/>hae solicitos reddebant novos reipublicae gubernatores, coniurationesque civium contra
				<lb/>rempublicam initae, seu illae fictae seu verae fuerint, crebro proferebantur ; per quas multi
			<lb/>domi supplici o affecti cives, multi etiam metu fugati.</p>
			<p><lb/>Haec primo anno post obitum Gregorii mutationemque reipublicae facta.</p>
			<p><lb/>Altero dehinc anno, foris quieta omnia, praeterquam ab exulum metu. Illi enim, magna
				<lb/>multitudine ubiqua dispersi, solicitam domi civitatem reddebant. Principio enim Senis profecta
				<lb/>manus quaedam exulum Fighinum occupare tentavit; qui cum impediti casu quodam
				<lb/>fuissent, dispersi fuga et alii aliis locis conspecti, non sectantibus eos incolis, incolumes evasere.
				<lb/>Alia vero exulum manus ad Carolum, qui postea rex fuit, convenisse nunciabatur. Is
				<lb/>Carolus, regio genere ortus et apud Ludovicum Ilungariae regem nutritus, in Italiam venerat
				<lb/>tarvisino bello, quod rex per id tempus adversus Veaetos inferebat, quod cum tunc finitum
				<lb/>esset, cogitabat adversus lohannam reginam bellum transferre. Movebat vero cum Urbanus
				<lb/>pontifex, reginae infensus, quod illa in divisione ecclesiae Clementem sequeretur. Ludovicus
				<lb/>quoque rex avide illum pro antiquo reginae odio auxiliaribus copiis perfovebat. Ad hunc
				<lb/>igitur Carolum, cum esset Patavii, concursus est exulum factus ; eaque spe maxima sui reditus
				<lb/>nilebantur. Miserat quoque ad Carolum civitas legatos, inspiciendique causa et mentem eius
				<lb/>pertentandi; simulque ad speciem illis commissum est, ut pacis negotium inter Genuenses et
				<lb/>Venetos adiuvarent. Fuerunt autem hi legati tres: Thomasius filius Marci Strozza, Donatus
				<lb/>Barbadorius, Marcus Benevenuti. Hi ergo, legatione obita, redeuntes, de Carolo deque exulibus
				<lb/>diversa retulerunt. Thomasius enim Strozza Carolum eiusque conatum et coeptum parvi
				<lb/>admodum faciebat; exules vero plurimum onerabat, modo contumeliam verborum, modo facta
				<lb/>nefaria illorum exaugens. Barbadorius vero diversa de Carolo: de exulibus vero, nec se illa
				<lb/>scire, nec referre aiebat. Ita, simultas quaedam exorta est inter viros, et obiectum est Barbadorio,
				<lb/>quod Bononiae quosdam exulum ad coenani vocasset seorsum ab aliis legatis; qua
			<lb/>suspicione diversarum partium haberi est coeptus.</p>
			<p><lb/>Inter haec, Iannocius quidam salernitanus Caroli praefectus cum aliqua manu equitum
				<lb/>Bononiam venerat. Carolus autem ipse in Hungariam redierat, proximo tempore cum exercitu
				<lb/>in Italiam transiturus. Praefectus Caroli quo magis appropinquabat, eo magis suspicio exulum
				<lb/>augebatur, et multa multi, ut fit, tali in re nunciabant. Tandem vero duo ex octo viris qui
				<lb/>bello praefuerant literas prioribus recitarunt, quibus nunciabatur certa die exules cum praefecto
				<lb/>Caroli ad urbem esse venturos magnamque coniurationem intra urbem versari; rem vero
				<lb/>ita compositam esse, ut, pluribus locis per urbem incensis, exules una cum praefecto Caroli
				<lb/>in urbem recipiantur. Index vero huius arcani erat Antonius quidam Bruscoli comes, homo
				<lb/>perlevis, qui et nunciabat simul et praemium indicii flagitabat. Id vero ubi rescitum est,
				<lb/>nulla fuit mora, quin praestantes viri, de quibus modo aliqua suspicio fuisset, in iudicium
				<pb n="227"/>
				<lb/>raperentur: et nocte quidem illa nonnulli in aedibus suis capti sunt, cum nihii protinus suspicarentur.
				<lb/>Die autem facta, ad eos qui extra urbem in suis erant praediis satellites missi.
				<lb/>Redierant enim per eos dies praeclari quidam homines, qui ad tempus annuum fuerant relegati,
				<lb/>et nondum confisi urbe, in villis suis morabantur. In his erant Pierus Philippi Albicius,
				<lb/>vir et prudentia et aiictoritate et familia clarus, et Carolus Strozza, vir pari existimatione.
				<lb/>Ad hos igitur comprehendendos missi satelliies, Pierum Albicium ceperunt: qui, cum tutari
				<lb/>se posset (fiebat enim ad eum concursus clientium suorum), tamen, innocentia conlisus, ire
				<lb/>ad magistratum maluit. Carolus vero Strozza, cum non procul a villa venientes ad se lictores
				<lb/>vidisset, hortatu suorum, per posticum evasit. Itaque, paulo post villam perscrutati, vacuam
				<lb/>domino repererunt. Capti sunt etiam Ciprianus Mangio, lacobus Sachetius, Donatus Barbadorius,
				<lb/>Philippus Strozza, lohannes Anselmi et alii quidam. Ne vero civitas ob talium virorum
				<lb/>pericula fluctuaret, confestim auxilia equitum peditumque convocare placuit, et quatuor
				<lb/>viros custodiae civitatis praeficere, quibus et militem conductum et urbanam multitudinem
				<lb/>parere iusserunt. Fuerunt autem hi Thomasius Strozza et Benedictus Alberti: hi ambo equites;
				<lb/>reliqui duo ex plebe obscuri generis. Cum vero de coniuratione quaereretur, nullum in captivis
				<lb/>crimen, ncque rei notitia ulla reperiebatur ; nec tenuiores quidam homines qui ab initio
				<lb/>capti fuerant quemquam istorum nominabant. Quamobrem, cum satis esset manifestum ob
				<lb/>suspicionem solummodo esse captos, attingere illos magistratus nolebat. Verum inimici adversariique
				<lb/>eorum in republica et ferociores quidam e plebe homines magistratum criminando
				<lb/>plebemque concitando atque urgendo, non prius destiterunt, quam concursu multitudinis,
			<lb/>prope adhibita, supplicio afficiuntur.</p>
			<p><lb/>Ex hoc iara miseranda quidem civitatis erat conditio, et plenae pavoris atque odii mentes,
				<lb/>utpote re ad sanguinem versa. Magnis et innocentibus viris supplicio affectis, deposuit arma
				<lb/>plebs, et in suam quisque domum reversus est. Nec multis post diebus, dum comitia novis
				<lb/>prioribus sortiendis haberentur, resumpta rursus arma sunt, verentibus his qui rempublicam
				<lb/>tenebant, ne quis diversa sentiens ad magistratum sumeretur, et id ipsum vi et armis vetare
				<lb/>properantibus. Secundum comitia cum magistratum novi priores iniissent, suadentibus quatuor
				<lb/>viris custodiae urbis praefectis, ne qua suspicio in posterum sortitionibus inesset, sex
				<lb/>et quadraginta viros creari placuit, qui una cum prioribus collegiisque purgandis diluendisque
				<lb/>suspicionibus providerent, et quieti otioque prospicerent civium. Hi, pluribus diebus
				<lb/>re arcane discussa, tandem unum de quadraginta hominibus ad triennium vetuerunt magistratum
				<lb/>suscipere; viginti praeterea ex nobilitate ad plebem, totidem ex plebe in grandiorcs
				<lb/>familias traduxere. Multa insuper contra exules eorumque patrimonia sunt ab illis et pleraque
				<lb/>omnia maligne constituta. Et res quidem domi turbulentissimae erant. Foris autem per haec
				<lb/>ipsa tempora metus ingens augebatur, quod praefectus Caroli, de quo supra diximus, ex Bononia
				<lb/>Ariminum pervenisse, atque inde in Etruriam venire nunciabatur, magnamque florentinorum
				<lb/>exulum manum sequi illum affirmabant. Ea formido effecit, ut lohannes Angus tunc
			<lb/>primum dux belli a civitate deligeretur.</p>
			<p><lb/>Principio insequentis anni, ingentes copiae in agro senensi convenisse ferebantur.
				<lb/>erant Italici in societatem coacti, quibus praeerat Albericus barbianensis comes, et Germanorum
				<lb/>manus, quibus praeerat Guilielmus Filibachius, et Flungarorum, quos lannotius salernitanus
				<lb/>secum adduxerat. Omnes autem hae copiae iam inde per Italiam Carolo parabantur,
				<lb/>et iussum voluntatemque praefecti eius exspectabant. Confluxerat vero exulum multitudo
				<lb/>ingens magna spe in urbem redeundi. Senenses, cum ager eorum ab his copiis vastaretur,
				<lb/>tandem, pecunia tradita, ut inde abeant paciscuntur. Idem faciunt Pisani, ne suum agrum
				<lb/>invadant. Florentini, cum has Senensium Pisanorumque pactiones audissent, ipsi quoque,
				<lb/>oratoribus suis in agrum senensem missis, pecunia decidere tentaverunt. Id vero, sive maiorum
				<pb n="228"/>
				<lb/>spe rerum, sive malivolentia et odiis iam contractis, non est a praefecto Caroli receptum,
				<lb/>sed modo id postulatum, ut exulibus patrimonia restituerenlur quae publicata fuerant, eorumque
				<lb/>reditus post annum in arbitratu Caroli poneretur. Iter eorum in agrum lucensem fore
				<lb/>demoustrabant per extremos fines agri Florentini, nec hostile quicquam se in bis locis molituros.
				<lb/>Conquestus est autem gravissime Caroli praefectus de calumnia sibi inusta, in civibus florentinis
				<lb/>innocentibus quidem, et cum quibus nullam protinus rem habuisset, necandis; et de
				<lb/>querela Bononiensibus facta, per quam dimissus ab eis inclementer fuisset. Haec ab illo
				<lb/>dicta offensionem animi significabant maiorem quam verbis proferretur. Itaque ex agro in
				<lb/>urbera munitaque loca referri iusserunt, et a Bononiensibus caeterisque sociis auxilia postularunt,
				<lb/>ducemque belli lohannem Augum tunc primo delectum venire celeriter iusserunt.
				<lb/>Praefectus Caroli inter haec ex agro senensi ad Elsam primo, mox, relicto commodiore
				<lb/>itinere, ad Pesam fluvium duxit. In bis loeis aliquanto commoratus, tandem ad carearim
				<lb/>descendit, procul ab urbe non amplius novem millibus passuum. Progressio quidem eanim
				<lb/>copiarum non erat hostilis, sed parum distabat. Ea rixa tamen quam cum equitibus Florentinorum
				<lb/>habuerant, incendia quaedam facta, et praedae ad extremum abactae, villaeque aliquot
				<lb/>direptae penitus atque exustae. Tandem vero, nullus cum omnino motus ob eorum
				<lb/>propinquitatem appareret, Emporium versus profecti, in pisanum lucensemque agrum transivere.
				<lb/>In finibus Lucensium aliquandiu commorati, demum, suscepta pecunia abire pacti,
				<lb/>legere vestigia retro ac per id ipsum quo progressi fuerant iter viam facturi dicebantur.
				<lb/>Iam Angus Florentiam venerat, et magna insuper manus auxiliarium copiarum. Itaque Augus,
				<lb/>iter eorum impediturus, cum omnibus copiis profectus, in finibus Florentini agri se adversum
				<lb/>opposuit. At illi, dimicationem vitantes, per Heram fluvium volaterranumque agrum, diversa
			<lb/>admodum via, in tines Senensium revertuntur.</p>
			<p><lb/>Per medium huias anni, Carolus, de quo supra diximus, in Italiam venit. Eius iter per
				<lb/>tarvisinum vicentinumque agrum fuit. Inde, ad Padum descendens, traiecto amne, Ariminum
				<lb/>versus copias duxit. Habebat vero Hungarorum septem millia equitum et italici generis circiter
				<lb/>mille. Oratores ab eo sub primum statim adventum Florentiam missi, commemorata
				<lb/>coniunctione quam semper domus regia cum Florentino populo habuisset, duo tantummodo
				<lb/>capita virilis stirpis ex ea progenie superesse, Ludovicum et Carolum, docuerunt; ad Carolum
				<lb/>vero et concessione Ludovici et pontificis decreto regnum Siciliae pervenisse, quandoquidem
				<lb/>Iohanna regina multis se alioquin sceleribus, et nunc ad extremum schismaticis abominationibus
				<lb/>inquinaverit; venisse ergo in Italiam Carolum, ut regnum sibi debitum ab iniusto possessore
				<lb/>extorqueat; idcirco petere a Florentino populo, ut, pro antiqua domus benevolentia
				<lb/>proque pollicitatione dudum facta, foedus secum ir.eat, et viribus pecuniisque perfoveat ad
				<lb/>regni consecutionem. Haec eadem fere legati civitatis nuper in Hungariam missi nomine
				<lb/>Ludovici regis retulerunt, addentes, ut cives aliquos ad Carolum civitas mitteret, quorum ille
				<lb/>auctoritate consilioque regeretur. Ea cum peterent legati, verterunt in admirationem, quod
				<lb/>ex poilicito petebantur; ncque enim pollicitationem factam meminerat quisquam. Itaque, lioc
				<lb/>ante omnia scrutantibus, tandem compertum est, olim fervente centra clericos bello, cum
				<lb/>lohanna regina partes pontificis foveret auxiiiaque ad Asculum mitteret, postulatum fuisse
				<lb/>Ludovicum Hungariae regem, ut foedus cum Florentinis sociisque coiret, et auxilia mutua,
				<lb/>si ia foedus venirci, centra reginam oblata; quod cum rex non recepisset, nullam remansisse
				<lb/>obligationem constabat. Hoc igitur primo legatis ostensum. Deinde responsum datum nec
				<lb/>velie nec debere florentinum populum, in divisione regiae domus quam semper coluerit, alterutrius
				<lb/>parti inhaerere; neque couira Roberti progeniem successionemque absque nota ingratitudinis
				<lb/>foedus coire posse aut vires convertere, cum et a Roberto et a filio huius reginae
				<pb n="229"/>
				<lb/>parente dubiis formidolosisque temporibus fuerit civitas protecta atque adiuta; quod si adversus
				<lb/>extraneos alienosque postularentur auxilia, haud gravate florentinus populus exhiberet ; in
				<lb/>pecuniis autem, etsi eadem sit ratio, tamen difficultates insuper maiores instare, pro varia
			<lb/>civitatis fluctuatione. Cum hoc responso oratores dimissi.</p>
			<p><lb/>Carolus inter haec Ariminum pervenerat, et responsa oratoribus suis data permoleste
				<lb/>tulisse videbatur. Quae cum Florentiae audita essent, ad placandum conciliandumque eius
				<lb/>animum, oratores missi duo: Philippus Cionetti et Guccius Dini, qui dona Carolo civilatis
				<lb/>nomine detulerunt, et quindecim millia pondo auri ex liberalitate offerre iussi sunt. Hi cum
				<lb/>Arimini Carolum adiissent, et quae detulissent munera quantamve offerrent pecuniam notum
				<lb/>esset, Carolus nec dona recipere voluit; et ad pecuniam respondit, ne si centum millia pondo
				<lb/>auri tradant, contentum se fore. Haec reiectio munerum plurimum eorum qui tunc rempublicam
				<lb/>tenebant fregit animos. Et auxerunt mox eorum timorem Aretini Carolum in Etruriam
				<lb/>vocantes ac dominationem civitatis illi tradentes. De quibus quidem rebus, quo clarior
			<lb/>habeatur notitia, superius aliquanto videtur repetendum.</p>
			<p><lb/>Pulso Athenarum duce, qui Florentiae Aretiique dominationem habuerat. Aretini, libertate
				<lb/>recepta, viros sexaginta delegerunt, quorum Consilio respublica gubernaretur. Hi fuerunt
				<lb/>clarissimi viri et divitiis sapientiaque in ea urbe praestantes, quorum prudentia gubernata
				<lb/>civitas longo tempore conquievit. Post multos demum annos, cum, def unctis plerisque senioribus,
				<lb/>iuvenes in parentum loco successissent, contentiones simultatesque exortae pristinam
				<lb/>concordiam deleverunt, nec prius certandi finis, quam inter se divisi alteros alteri pepulerunt.
				<lb/>Per eorum divisiones insurgens nobilitas alterique inhaerens parti, favore plebis immodico,
				<lb/>iam prope dominabatur. Hi, Carolum vocantes, dominationem urbis illi tradiderunt. Carolus
				<lb/>igitur, Arimino profectus, Aretium venit; omnisque multitudo florentinorum exulum, erecta
				<lb/>pro tam propinquo tamque opportuno loco, ad eum confluxit. Erant Aretii Florentinorum
				<lb/>legati iampridem eo missi gratia concordiae civitatis. Qua die Carolus Aretium ingressus
				<lb/>est, exules Florentini unum ex legatis, quod domi infestus erat, occiderunt. Is fuit Johannes
				<lb/>Monis, qui unus ex octo viris bello ecclesiastico fuerat, posteaque per discordiam civitatis
				<lb/>auctus et militia insignitus, inter praecipuos habebatur. Per huius interitum, multa Florentiae
			<lb/>contra exules graviter instiluta, domusque percussorum eversae.</p>
			<p><lb/>Cum esset Aretii Carolus, milites eius, contra Florentinorum castella irruentes, praedis
				<lb/>rapinisque omnia foedarunt, ac levia quaedam praelia nonnullis in locis commissa sunt; concurrerant
				<lb/>enim eo copiae Florentini populi, et adversus raptores praedatoresque faciliter repugnabant.
				<lb/>Irritatis denique utrinque animis, cum recta via Carolus Florentiam petiturus crederetur,
				<lb/>ipse diverso itinere in Senenses duxit, habens Hungarorum copias quas in Italiam
				<lb/>adduxerat, praeterea Italos et Germanos, qui cum Alberico et Iannotio salernitano fuerunt;
				<lb/>insuper Florentini exules magna multitudine sequebantur. Cum his copiis per senensem agrum
				<lb/>profectus, non longe a Staggia et Bonitio castra fecit. Ea sunt oppida Florentini agri ad
				<lb/>Senenses conversa. Florentini lohannem Augum cum suis omnibus sociorumque copiis ad
				<lb/>ea loca miserunt, qui et resisteret venienti Carolo et suos a populationibus cohiberet. Hic
				<lb/>iam aperte bellum gerebatur, praedaeque et rapinae propalam fiebant, et oppida minus valida
				<lb/>a Caroli militibus tentabaiitur. Angus vero aderat cum suis copiis aperte iam repugnaturus.
				<lb/>Habebat vero Augus supra quatuor millia equitum, peditum autem multitudinem magnani
				<pb n="230"/>
				<lb/>Florentini, qui et sciscitarentur causas adventus sui et placare mentem eius niterentur. Ab
				<lb/>his Carolus aditus, respondit amicum se non inimicum Florentinis esse cupere; auxilia tamen
				<lb/>quae civitas pollicita sibi et regi Hungariae dudum fuerit postulare; his de rebus se legatos
				<lb/>Florentiam missurum; inlerea quinque dierura tempus in Senensium tinibus expectare statuisse.
				<lb/>Legati eius haec eadem Florentiam missi detulere. Ostendebatur in primis pollicitationem
				<lb/>aliis temporibus alia de causa esse factam ; quae cum tunc recepta non fuerit a rege, nihii
				<lb/>remanserat quod postulari queat. Haec ostendebantur, et erant piane legitima; sed ille armis
				<lb/>aderat et secum exules adducebat. Itaque, cum pecunias illum quaerere palam esset, ad
				<lb/>conditionem versa civitas, quadraginta millia pondo auri dare paciscitur; ille abducere copias,
				<lb/>nec exules in poslerum fovere. Ea pecunia fere omnis lohanni Bono duci Hungarorum
				<lb/>quos secum duxerat Carolus tradita est. Statuerat enim eas copias dimittere, praesertim cum
				<lb/>hiems iam adventaret, et profectio in Apuliam differenda necessario videretur, propter multa
			<lb/>quae sibi prius erant cum pontifice praeparanda.</p>
			<p><lb/>Post concordiam factam, Baldassar Spinula genuensis, qui Carolum secutus fuerat, maximam
				<lb/>Hungarorum partem a Carolo dimissam per florentinum lucensemque agrum in fines
				<lb/>Genuensium duxit, quo adversus Bernabovem bellum inferrentem resistererit. Reliquas copias
				<lb/>habens Carolus, Aretium rediit. Ibi exules florentinos humanissime consolatus, expectare
				<lb/>tempus monuit; sibi, si negotium regni succedat, curae fore, ut in patriam restituantur; nunc
				<lb/>vero necessarium fuisse rem eorum differre, cum, admotis tantis copiis, nullus omnino motus
				<lb/>intra urbem sit auditus, et implicari bello circa Florentiam minime conducat in regnum properanti
				<lb/>et a multis expectato. Qui cum Spinula profecti fuerant Hungari, lucensem agrum
				<lb/>dimensi, cum iam finibus Genuensium propinquarent, copias Bernabovis obviam habuere; a
				<lb/>quibus cum aditus occupati itineraque obsessa essent, frustra tempus aliquod transire conati,
				<lb/>demum, inopes rerum omnium, regressi in agrum florentinum circa Nebulam fluvium castra
				<lb/>fecerunt, in Hungariam se reverti velie nunciantes, ac rogantes ut volente populo transire
				<lb/>sibi per agrum pacate liceret. Civitas, ne longa circuitio eorum noceret, iter designavit, qua
				<lb/>breviter commodeque transmisso Apennini iugo descendere in fines Bononiensium possent.
				<lb/>Ita per agrum pistoriensem deducentes, brevi admodum via illos transmisere. Quae quidem
				<lb/>res permagnam apud Bononienses peperit indignationem, quasi aliorsum tendentes, opera
				<lb/>consilioque Florentini populi in eorum fines missi fuissent. Ex Bononiensi pars domum reversa
				<lb/>est, pars in agro gallico circa Ravennam et Faveutiam in societatem maioris exercitus coivit.
				<lb/>Interea Carolus Aretio profectus Romam petiit, et ab Urbano benigne honorificeque susceptus,
			<lb/>opportuna ad expeditionem in dies parabat.</p>
			<p><lb/>Qui secutus est annus (is fuit annus octogesimus primus supra mille trecentos) et domi
				<lb/>et foris multas ac varias habuit mutationes. Nam domi quidem status reipublicae mutatus
				<lb/>est; foris autem, vieta captaque Johanna regina, Carolus possessionem regni est consecutus,
				<lb/>et Aretium civitas finitima in miserandas est calamitates prolapsa; quae cuncta per ordinem
			<lb/>referentur.</p>
			<p><lb/>Principio eius anni, suspiciones domi maximae continuabant, relegationesque et exilia
				<lb/>civium prope quotidiana violentum quiddam ac minime duraturum promittebant. Accessit
				<lb/>vero ad priorem metum Caroli Victoria et reginae captivitas. Carolus enim, post apparatus
				<lb/>Romae factos, regni fines ingressus, cum Neapolim pervenisset, profligatis reginae ducibus,
				<lb/>et regnum et reginam felicitate mirabili in suam redegit potestatem. Quarum rerum fama
				<lb/>Florentiam delata, terrore non modico affecit reipublicae gubernatores. Viderant enim exulum
				<lb/>spem totam ab eo principe dependere; et necatos quosdam adversariorum fuisse, praetextu
				<pb n="231"/>
				<lb/>illo, quod cum ipso Carolo aut cum eius praefecto coniurationeni iniisse dicebantur;
				<lb/>ipsum denique stipatum caterva exulum civitatis tines intrasse. Praeterea querimoniam adversus
				<lb/>illuni acerbam et gravem factam regi Uungariae memiiierant, qua infensus esse merito
				<lb/>poterat. Movebat etiam plerosquc Roberti regis memoria, cuius successionem deletam miserabili
				<lb/>cernebant ruina. Haec igitur etsi dolebat civitas contigisse, tamen quo Carolus, si
				<lb/>fieri posset, in amicitia teneretur, legatos octo ad eum misit, qui civitatis nomine gratularentur;
				<lb/>in quibus Robertus Aldobrandini et Bettinus Covonius equites Florentini principes fuere.
				<lb/>Hi cum ad Carolum venissent, benigne amiceque recepti ab eo atque auditi sunt cum summa
				<lb/>festificatione amoris erga civitatem; quae domum renunciata, suspicionem ante conceptam de
				<lb/>rege attenuarunt. Itaque, quo contineretur in amicitia rex, duo ex oratoribus remanere apud
			<lb/>eum iussi: reliqui, peractis solemnibus, domum redire.</p>
			<p><lb/>Cum esset prosperitas summa regi secundusque rerum cursus. Areti norum supervenit calamitas,
				<lb/>miseranda quidem ac deflenda. Pluxit vero ex huiusmodi causa. Carolus, superiore
				<lb/>tempore, cum, suscepto Aretii dominatu, ex Etruria abiret, quemdam ex comitibus suis, episcopum
				<lb/>Turinensem, natione gallum, hominem liete compositum, cuius malignitas regi erat
				<lb/>incognita, Aretinis praefecerat, existimans, quoniam ille religiosus et episcopus esset, pacate
				<lb/>tranquilleque civitatem gubernaturum. Is ergo, quo potentiam eorum qui regi civitatem dederant
				<lb/>minueret, simulato pacis ac tranquillitatis studio, adversarios horum in urbem revocavit
				<lb/>atque recepit. Hi erant gebellinarum partium homines longis temporibus exules; inter
				<lb/>quos Saconis tilii agnatique et Ubertinum genus, praepotentes Aretinorum lamiliae, rediere.
				<lb/>Ex hoc autem statim evenit, ut ad favorem illorum quos beneficio suo restitutos proque eo
				<lb/>sibi obnoxios intelligebat, praefectus inclinarct; illos vero suspectos haberet et inimicos arbitraretur
				<lb/>qui regi dederant civitatem, quod in restitutione adversariorum eos plurimum offendisset.
				<lb/>In tanta igitur perversitate rerum tantaque confusione civitatis, cum boni viri ac bene
				<lb/>de rege meriti deprimerentur, exules vero nuper reducti in houore plurimo haberentur, querela
				<lb/>et indignatio maxima erat, ac non iam occulta in praefectum odia. Quod ille intelligens,
				<lb/>ab iis etiam qui redierant irritatus, praecipuos quosdam ex eo numero qui dominationem
				<lb/>regi tradiderant capit et in carcerem trudit, nonnullos etiam interficit, alios fugat ac persequitur.
				<lb/>Ita gebellinorum factio, quae amplius annis quadraginta exularat et per adventum
				<lb/>Caroli omnino peritura sperabatur, favore ac malignitate praefecti in urbem reducta, plus
				<lb/>posse incepit. Profugi quidam civium haec tanta praefecti sui flagitia regi detulerunt. Ille
				<lb/>vero, detestatus illius malignitatem, successorem praefecto misit lacobum Carazolum neapolitanum,
				<lb/>ac reducere amicos suos fovereque honoribus iussit. Saconis filli et agnati et Libertini
				<lb/>ac tota illa gebellinorum factio, sentientes novi praefecti adventum, magnam multitudinem
				<lb/>ex castellis clientelisque suis in urbem contraxerunt, paratique et structi ad omnem motum
				<lb/>perstabant. Itaque, cum praefectus novus ad urbem venisset, et in abscessu veteris praefecti,
				<lb/>vim illi afferre quidam pararent, moventes illi arma, ad aedes illorum qui redierant discurrerunt,
				<lb/>et quamquam resistebatur egregie, tamen, quia copias illi permagnas habebant iampridem
				<lb/>contractas atque paratas, tandem pervicerunt, pulsique adversarii ad arcem novumque
				<lb/>praefectum se receperunt. Cum vero et arx ipsa novusque in ea praefectus obsideretur oppugnareturque
				<lb/>aperte, cives in arcem compulsi una cum praefecto remedia cogitabant. Forte
				<lb/>per id tempus Albericus comes Italicique sub eo in societatem coacti in finibus Perusinorum
				<lb/>Cortonensiumque degebant. Hos advocare placuit, ac bona inimicorum praedam illis polliceri.
				<lb/>Missis ergo qui haec rogarent offerrentque, motus impigre Albericus cum omnibus copiis
				<pb n="232"/>
				<lb/>advenit, receptusque per arcem et in urbem immissus, cum etiam ex arce descendentes
				<lb/>cives amicique eorum adiuvarent, Saconis fìlii et agnati Ubertinique omnesque eorum copiae
				<lb/>ex urbe pelluntur. Sed Albericus Italicique sub eo militantes non illorum dumtaxat domos,
				<lb/>sed universam civitatem diripuere, corporibus quidem civium parcentes, bona vero sine distinctione
				<lb/>aliqua rapinae praedaeque subiicientes. Nec multo post aliae copiae non minores
				<lb/>supervenere, quibus praeerat Villanuccius. Hae quoque in urbem receptae, si quid supererat
				<lb/>ex priori direptione, abraserunt. Hi duo exercitus sex fere mensibus in urbe Aretio commorati
				<lb/>sunt, incredibili praeda locupletibusque spoliis ditati. Cives miserandi et inopes per finitimas
			<lb/>civitates oppidaque dispersi migravere.</p>
			<p><lb/>Stantibus in urbe Aretio copiis, rixae quaedam exortae sunt cum bis civibus qui arcem
				<lb/>tenebant. Petebant enim cives qui erant in arce, ut Albericus copias deduceret; ad recuperandam
				<lb/>enim pro civibus urbem, non ad occupandam sibi Albericum vocasse. Ille vero
				<lb/>se paratum abire praedicabat ; verum milites, quod bene se degere intelligant, sequi nolle,
				<lb/>hiemareque in ea urbe constituisse. Hinc indignationes coortae, ac velut in hostes nonnunquam
			<lb/>praeliatum.</p>
			<p><lb/>Per haec ipsa tempora, Florentiae delationes civium variae et coniurationes adversus
				<lb/>rempublicam, seu verae seu fictae, per singulos dies proferebantur. Boni si qui remanserant
				<lb/>in urbe, trepidi latitantesque vix conspici se patiebantur; quippe, inter tantam vel maiorum
				<lb/>acerbitatem vel satellitum calumnias, quis aut sperare incolumitatem aut sibi ipsi confidere valeret?
				<lb/>Igitur, civitas moesta et afflicta, intestino simul atque externo laborabat morbo; quem
				<lb/>tolerare diutius non valens, ad extremum decussit. Duo maxime supremi per haec tempora
				<lb/>civitatem gubernabant, Thomasus Strozza et Georgius Schala. Hi quamquam erant equites
				<lb/>ex optimis familiis, tamen eos ad plebis multitudinisque deflexerant partes iniuriae dudum
				<lb/>susceptae. Nam Georgio quidem Schalae nota admonitionis fuerat inusta; qua ille iniuria
				<lb/>exacerbatus, satiari vindicta non poterat. Thomasus autem Strozza, quod fuerat uiius ex
				<lb/>octo viris bello ecclesiastico gerendo, iactatus tunc contentionibus eorum qui diversa sentiebant,
				<lb/>partes animo hauserat acerbas, ut etiam gentilibus agnatisque suis inimicus esset atque
				<lb/>infestus. Circa hos duos multi ex plebe satellites ac seditiosissimi quique versabantur. Hinc
				<lb/>delationes civium; hinc ficta crimina at privilegia in exules acerbissima, et maiorum omnium
			<lb/>officina proficisci putabantur.</p>
			<p><lb/>Iohannes erat Cambii vir et famae ìntegrae et existimationis inter cives non exiguae.
				<lb/>iuxta aedes huius forte per noctem ambulans unus ex satellitibus (erat enim mos singula scrutari
				<lb/>
				<pb n="233"/>
				<lb/>strepitum) et verba intra domum sensit. Hinc ille occasionem, ut voluerat, nactus, statim
				<lb/>detulit catervam armatorum a lohanne Cambii paratam esse domi, ad statum civitatis
				<lb/>evertendum. Erat vero id totum inane; nuUos enim ille domi habuerat, praeter familiam
				<lb/>propriam et villicum, qui, ut lit, die illa rure porcum adduxerat. Cum ergo scrutata confestim
				<lb/>domus vanum crimen esse docuisset, delator lamen audax et improbus scire se ac vidisse asseveraret,
				<lb/>detinetur tandem a magistrata, veritatem vel calumnìam eruturo; tandemque compertum
				<lb/>est de industria conflictum esse crimen adversus hunc, quia non acceptus partibus
				<lb/>foret, et alios esse quos eodem modo erat in calumniam vocaturus. Qui cum supplicio afficiendus
				<lb/>esset, Georgius et Thomasius, precibus primo et minis, deinde, cum eae parum proficerent,
				<lb/>ad vim conversi, coacta manu satei litum suorum plebeque concita, noctu ad magistratura
				<lb/>venientes, reum arripuere, magistratum etiam interfecturi, si nancisci potuissent; sed
				<lb/>ille, periculum vitans, in aedes priorum aufugerat. Ibi, violentiam sibi factam conquestus,
				<lb/>quando iustitia vi impediatur, nolle se permanere testatur, ac se magistratu abdicat. Indigna
				<lb/>cunctis res foedaque videbatur, et horrebant plane iam homines tantam perversitatem ac licentiam.
				<lb/>Rem igitur corrigendam priores rati, magistratum consolati sunt, ac sperare bene
				<lb/>polliciti, properantem abire non permiserunt. Demum vero, accitis praesidiis et in area quae
				<lb/>est circa palatium collocatis, cum iam satis muniti adversus vim eorum qui reum abstulerant
				<lb/>viderentur, magistratum cohortatì, ut iam nihil vereretur, et opem suam polliciti, virgam iustitiae
				<lb/>resumere compulerunt, et ad praetorium suum remiserunt. Magistratus, simul ac in aedes
				<lb/>suas reversus est, cohortem misit ad Georgium Schalam capiendum; qui inopinato et mirabiliter,
				<lb/>quod nemo existimasset, prope aedes suas captus, nemine ex tot amicis satellitibusque
				<lb/>opem ferente, ductus est ad magistratum. Thomasus vero Strozza, cum haec intellexisset,
				<lb/>fuga sibi consuluit. De Georgio postridie supplicium sumptum est magno concursu populi
				<lb/>clamantis ac postulantis reum necari. Inter haec Simon Blasii, unus ex delatoribus, cum
				<lb/>ex urbe aufugeret, captus a quibusdam ac reductus, cum ad magistratum traheretur, medio
				<lb/>itinere a concurrente populi multitudine interfìcitur. Inde lacerum corpus per urbem ludibrio
				<lb/>tractum; eodemque tempore lilius eius adolescens, alia in parte urbis occisus, eodem
				<lb/>modo per ludibrium trahitur; cadaverque nati cum parentis cadavere coniungitur.
				<lb/>Triduo autera postea, cum duo alii ex numero satellitum damnati in ore totius populi
				<lb/>securi percuterentur, et multitudo concita sumpsisset arma perque urbem discurreret, veriti
				<lb/>priores, ne incendia ac caetera quae civilis ira ferre solet patrarentur, advocata concione,
				<lb/>ad alias curas populum traduxere, permulta in republica esse corrigenda docentes, et viros
				<lb/>deligendos cum potestate publica qui illa corrigant atque emendent. Ita, concione vocata,
				<lb/>in sua quique tribù venire in concionem lussi, haec dum aguntur, ira efferbuit; dum quisque
				<lb/>aut sui aut propinquorum nominationi studet, nocendi ac debacchandi praeterlabitur occasio.
				<lb/>Frequens cum tandem concio adesset, viri circiter centum deliguntur, quibus potestas publica
			<lb/>mandata est constituendi emendandique.</p>
			<p><lb/>His peractis, vexillo partium optimarum prodire in medium ac incedere per urbem iusso,
				<lb/>sequente numerosa civium multitudine, lustrata urbe, sine cuiusquam violentia, sine iniuria,
				<lb/>vergente in occasum sole, reditum est ad aedes priorum, cum summa civium gratulatione
			<lb/>atque laetitia.</p>
			<p><lb/>Posthac, hi quibus potestas commissa fuerat in unum coeuntes, decreverunt exulibus
				<lb/>quibuscumque ac relegatis qui post Silvestrum Medicem vexilliferum damnati fuissent, reditum
				<lb/>
				<pb n="234"/>
				<lb/>in urbem patere : suspensiones quoque et prohibitiones civiura a republica, et inter grandiores
				<lb/>familias redactiones omnes posi eum vexillìferum faclas, esse irritas et inanes. Carceres
				<lb/>inde effracti, et captivi omnes exempti, praeierquam si quis privatim ob aes alienum
				<lb/>capti fuisset. Artium capita ad viginti unum reducta, duobus abolitis, quae superaddita nuper
				<lb/>ex humiliorì opificio fuerant. Haud multo postea motus quidam exortus est ab his; quibus
				<lb/>collegia fuerant adempta, quibus facilitar oppressis, exules iam restituti expectabantur.
				<lb/>Uum ea domi geruntur, ad tria millia equitum, pedites vero quingcnti ex his copiis quae
				<lb/>Aretium occuparant, repente in agrum florentinum sopervenere. Terror fuit iugens, praesertim
				<lb/>teneris adhuc rebus, nec dum satis stabilitis. Cum tamen circa Marciallam castra posuisse
				<lb/>hostem nunciatum esset, missus eo Augus cum militibus conductis et auxiliari bus, confluente
				<lb/>quoque ad eum ex agro multitudine ingenti, castra in conspectu hostium posuit. Aliquot
				<lb/>diebus in hunc modum commoratis, tandem hostes, deticiente commeatu, praedonum ritu
				<lb/>abiere. Profectionem eorum fugae similem per vestigia secutus Augus, in agrum aretinum
			<lb/>usque devenit.</p>
			<p><lb/>Inter haec, domi relegati multi eorum qui ante in republica potentes fuerant; damnati
				<lb/>etiam quidam et hostes indicati. Exules deinde in urbem reversi, multa innovari coegerunt ;
				<lb/>et tumultus crebro excitati, et resumpta modo arma modo deposita, concionesque saepius
				<lb/>convocatae, et potestates civibus traditae, donec, purgata demum urbe, et bonis exulum restitutis
				<lb/>honoribusque ad redeuntes translatis, civitas formam stabilitatemque suscepit.
				<lb/>Per extremum eius anni, literae ex Gallia venerunt, per quas significabatur Ludovicum
				<lb/>Andegaviae ducem cum magno exercitu in Italiam esse transiturum ; adoptatum enim a Iohanna
				<lb/>regina ac filium successoremque regni designatum, venire in Italiam constituisse ad reginam
				<lb/>liberandam regnumque ex manibus Caroli eripiendum. Haec eadem cum e pluribus simul locis
				<lb/>significarentur, in suspicionem versa civitas, de futuro eventu belli solicita esse coepit; neque
				<lb/>enim parvo conatu, sed totis pene Francorum viribus, insurgebatur ad transitum in Italiam
				<lb/>faciendum ; timebaturque iam inde quonam res tanta foret tandem evasura. Exempla vero
			<lb/>literarum statim ad Carolum missa.</p>
			<p><lb/>Principio insequentis anni, multa simul premebant cìvitatem. Nam et domi res admodum
				<lb/>solicitae, et foris suspicio ingens ab his copiis quae Aretium occupabant, et ducis andegavensis
				<lb/>adventus iam inde terrorem ac formidinem afferebat. Cum iis igitur quae Aretium
				<lb/>occupabant gentibus agitata res est ac diligentissime deducta. Cum enim non Florentinis
				<lb/>modo, verum etiam cunctis finitimis civitatibus essent terrori, et iam Senenses Pisanique vexationes
				<lb/>suas redimere pararent, intercessere Florentini, horlantes ac monentes, ut civitates
				<lb/>in unum vires suas consiliaque conferrent; sive enim pecunia decidendum esset, longe facilius
				<lb/>omnes simul quam singuli transacturos ; sive vi resistendum, confoederatos in unum facilius
				<lb/>repugnaturos. Ipsi vero Bononiensium Bernabovisque auxilia iampridem contraxerant,
				<lb/>et simul ostentabant vires, simul Alberici Villanutiique ducum animos deliniebant, simul solicitabant
				<lb/>regem pro copiis amovendis. Per liane tandem diligentiam effectum est, ut quam
			<lb/>minimo impendio copiae, poscente iam regni periculo, abirent.</p>
			<p><lb/>De transitu vero Gallorum in Italiam, ab ipso initio permagna res visa est, et continuo
				<lb/>crevit opinio. Post literas enim ducis andegavensis, per quas suum Florentinis significabat
				<lb/>adventum, oratores Francorum regis Mediolanum pervenerant, indeque significarunt ad Florentinos
				<lb/>sociosque mandata habere, quae referre in communi omnium conventu habeant;
				<lb/>proinde orare Florentinos, ut socios convocent; se quidem brevi esse venturos. Rescriptum
				<lb/>est a civitate se laetis animis expectare tantorum principum oratores; venirent ergo quando
				<lb/>commodum foret, socios enim tempore adfuturos. Venientes igitur Florentiam oratores, multa
				<lb/>dixerunt de iustitiae causa ac de magnitudine apparatus. Quibus prolixe explicatis ad extremum
				<pb n="235"/>
				<lb/>postularunt, ut Florentini sociique coeptum Andegavensis ope consilioque iuvarent. Responsum
				<lb/>est oratoribus dolere civitati de sanguinis regii dissidio, et pro concordia intercedere
				<lb/>paratam; de postulatis autem, nonnisi ex sociorum decreto responderi posse: scripsisse
				<lb/>vero legatos sociorum ad suas civitates; quaruni voluntas cum audita fuerit, responsum darent.
				<lb/>Illi vero, ad alia properantes loca, rogarunt, ut vel literis vel per oratores significare
				<lb/>sibi responsum curarent. Denique honestis verbis, ex sociorum consensu, denegata auxilia
				<lb/>sunt. Nec multo post Andegavensis, cum exercitu superatis Alpibus, in Taurinos descendisse
				<lb/>nunciabatur; adduxisse vero equitum supra triginta millia, et alias insuper copias in Italia
			<lb/>superadditurus. Hoc tanto apparatu attonitae meiìtes futurum horrebant.</p>
			<p><lb/>Nec multo post Caroli regis aderant legati, societatem ac defensionem muluam postulantes.
				<lb/>Eodemque ipso tempore oratores alii a duce andegavensi Florentiam veneruat cum
				<lb/>ingenti benevolentiae signi tùcatione; non enim venisse, ut Florentinis caeterisque civitatibus
				<lb/>noceat, sed ut faveat et opituletur; nec agrum florentinum suis copiis attingere velie, sed
				<lb/>alio itinere profecturum; rogare, ut vel auxilia sibi civitas coniungat, vel otiosam spectatricem
			<lb/>se praebeat certaminis, neutri parti molestam vel faventem.</p>
			<p><lb/>Per hoc ipsum tenipus, Ludovici quoque Hungariae regis aderant oratores, Carolo faventes,
				<lb/>hortantesque florentinum populum, ut cum Carolo rege cumque Urbano pontifice vires
				<lb/>consocienti venire quidem in Italiam Gallos non minus pro ecclesiae subversione quam pro
				<lb/>regni invasione. Civitas haud dubie ad Caroli pontificisque favorem erat propensior; sed deterrebat
				<lb/>magnitudo potentiae, quam non fama aut rumore, sed praesenti tide Andegavensis
				<lb/>afferebat. Itaque, mediam quamdam viam secuta civitas, utriusque partis oratores in honore
				<lb/>habebat plurimo. Denique Andegavensis oratoribus gratiae actae, et oblata gratanter suscepta,
				<lb/>et cum spe optima dimissi. Legatis vero Caroli neque negare postulata neque assentiri
				<lb/>placuit. Id modo responsum est: florentinum populum per oratores suos regi coram super
				<lb/>his responsurum. Legati deinde ad Carolura missì excusationem regi fecerunt, quod civitates
				<lb/>quae erant in foedere cum florentino populo non consentirent in societatem regis devenire.
				<lb/>Hi erant Pisani, Senenses, Lucenses, Bononienses, Perusini; quorum Bononienses maxime
				<lb/>renuebant, propter naturam loci, qua duci andegavensi erat transeundum; nec sibi et agro
			<lb/>infestas reddere et provocare tantas copias volebant.</p>
			<p><lb/>Andegavensis interea, dimensus citerioris Galliae spatium, in bononiensem agrum pervenerat.
				<lb/>Ad ipsum quoque oratores missi Ludovicus Marsilius (hic erat theologus faraae praecipuae)
				<lb/>ac duo splendidissimi equites, Luisius Guicciardinius et Guccius Cini. Hi, in agro bononiensi
				<lb/>illi obviam facti, adventum eius in Italiam gratulati sunt, et civitatis devotionem
				<lb/>erga se domumque regiam ostenderunt; beuigneque ab ilio suscepti ac bene de se adventuque
				<lb/>suo sperare iussi, dimittuntur. Iter huius per agrum gallicum et picenum; inde per
				<lb/>Marsos regni fines ingressus, magnos continuo motus rerum suscitavit. Nam principes quidem
				<lb/>et populi qui erga reginam affìciebantur, frequentes ad eum, tamquam ad successorem legitimum,
				<lb/>defecere, ut Carolo difficillima regni defensio redderetur. Accessit insuper illud incommodum,
				<lb/>quod per haec ipsa tempora Ludovicus Hungariae rex, unica spes Coroli atque
				<lb/>refugium, et vita migravit; qui cum nullum virilis stirpis fllium reliquisset, regni gubernacula
				<lb/>ad uxorem filiasque delata, parum firma videbantur, ut inde subsidium foret desperandum.
				<lb/>Per haec ipsa tempora, Urbanus pontifex romanus, timens Andegavensis vicinitatem ac
				<lb/>praesentiam gallicarum copiarum formidans, a florentino populo multis ac supplicibus verbis
				<pb n="236"/>
				<lb/>pecuniarum subsidia postulabat. Erant sibi pecuniae ex pace debìtae. Haec postulatio pontificis
				<lb/>a fautoribus Caroli adiuta; nam duo reges duoque pontifices de regno certabant, et
				<lb/>erat una eademque causa. Demum hunc effectum sortita est, ut dimisso lohanne Augo
				<lb/>(qui princeps militiae Florentini populi erat), et ad stipendia pontìficis conducto, pecuniae illi
				<lb/>pontificis nomine solverentur. Augus igitur, suscepta pecunia militeque in supplementum 5
				<lb/>contracto, Romam ad pontifìcem profectus est. Nec multo post a pontifice Neapolim missus,
				<lb/>Caroli vires adauxit: quae res Andegavensis animum vehementer offendit. Itaque et
				<lb/>palam conquestus est de Florentino populo, et in Galliam scripsit, ut florentinis civibus eorumque
			<lb/>bonis manus iniicerentur.</p>
			<p><lb/>Eodem anno, Aretinis varie subventum. Nam, postquam abierant copiae, a quibus urbs
				<lb/>illa aliquot menses fuerat occupata, descendentes ab arce cives, urbem vacuam recepere;
				<lb/>simulque alii cives, vel per agrum vel per finitima oppida dispersi, pro multitudine quidem
				<lb/>pauci, pro opulentis vero inopes domum remigrarant; et bello nihilominus vexabantur a
				<lb/>Saconis filiis agnatisque, totaque illa gebellinorum factione, quibus reditus in urbem minime
				<lb/>patebat. Ad eos igitur qui redierunt in urbem data quaedam subsidia sunt, et orator simul
				<lb/>aderat pacem quaesiturus; quod tamen obtineri nunquam potuit. Ac iam inde spes quaedam
				<lb/>exorta est Florentino populo urbe illa potiundi, arcaneque cum regis praefecto, insciis Aretinis,
				<lb/>agitatum est de arce per simulationem occupanda, quasi non traderet praefectus, sed vi adimeretur.
				<lb/>Haec agitatio inter spem ac metum aliquandiu protracta demum evanuit, inhibente
				<lb/>praefectum regis metu et arcani desperatione. Civitates enim quae populariter reguntur neque
				<lb/>celare sciunt quod factum sit neque possunt; quippe multorum deliberatione et coscientia in
				<lb/>singulis decretis opus est. Hic metus praefectum retinuit. Castella tamen agri aretini se
				<lb/>Florentino populo dedere volentia, praeter unum, Florianum, recipere Florentini noluerunt,
			<lb/>ne regis offenderetur animus.</p>
			<p><lb/>Eodem anno, missi Genuam oratores controversiam sedarunt. Erat vero huiusmodi. Veneti,
				<lb/>cum ex maximo nuper bello pacem facerent, inter caetera promiserunt Tenedum insulam
				<lb/>dimittere, ex cuius occupatione ortum ab initio fuerat bellum. Poena ad hoc posita fuerat centum
				<lb/>quinquaginta millia auri. Florentini, a Venetis rogati, fideìusserant, nisi ea fierent, pecuniam
				<lb/>solvere. Quae cum facta non essent, nulla fuit mora, quin bona omnia Florentinorum
				<lb/>civium, quae Genuae vel alibi in potestate Genuensium erant, caperentur. Veneti autem, de hoc
				<lb/>a Florentinis compellati, respondebant per se non stetisse, quominus Tenedos, ut conventum
				<lb/>fuerat, dimitteretur; caeterum pervicacia praefecti sui id accidisse. Atque ita, cum non tam
				<lb/>re satisfacere quam verbis cavillari viderentur, querelae indignationisque materiam attulere.
				<lb/>Cum Genuensibus quidem, ut melius fieri potuit, res composita est ; ad Venetos autem oratores
			<lb/>missi ad haec expostulanda.</p>
			<p><lb/>Eo qui secutus est annus, pestis iampridem coepta desaevivit, et fugae civium secutae
				<lb/>sunt, per quas vacuefacta urbs suspicioiiem dedit, ne a plebe infima ìnvaderetur. Itaque lex
				<lb/>lata est, ne quis civis Florentinus domo abesset, quo frequentior esset urbs, nec deserta a bonis
				<lb/>in perditoruni relinqueretur potestate. Sed neque lex neque prohibitio tenere potuit fugas,
				<lb/>quippe adversus timorem mortis propositae timor omnis alter tamquam levior succumbebat.
				<lb/>Ea pestis aliquot menses civitatem afflixit et insignes aliquot viros absumpsit. Ob eam causam,
			<lb/>nihil dignum memoria domi vel foris eo anno est gestum.</p>
			<pb n="237"/>
			<p><lb/>Altero dehinc anno, Gallorum alia manus per priorum vestigia, transmissis Alpibus, in
				<lb/>Italiani venit, Andegavensi supplementum allatura. Ducebat vero Enghiramus quidam gallus,
				<lb/>vir domi potens et militia clarus. Erant aiitem equitum supra duodecim millia. Hi, cum
				<lb/>circa Mediolanum pervenissent, adiuti pecuniis et commeatu a Bernabove mediolanensi ac
				<lb/>ex longa via refecti, non iter illud tritum per gallicum et picenum, sed ad dexteram flectentes,
				<lb/>per placentinum lucensemque agrum Etruriam petierunt. Florentini, quamquam speciosa
				<lb/>dabant verba, ex agro rcs omnes in oppida referri iusserunt. Galli, per lucensem agrum
				<lb/>profecti, cum Florentinorum fines primum ingressi sunt, non longe a Miniati oppido castra
				<lb/>fecere; et quamquam pacata obtulerant, tamen regionem cunctam praedali, ne ab oppugnalo
				<lb/>tione quidem munitorum locorum temperarunt. Sex diebus a Miniate ad Staggiam profecti
				<lb/>(quod spatium vel uno die satis commode potuisset confici), praedae rapinaeque omnia exponentes,
				<lb/>in fines Senensium devenere. Hoc demum loco contumaciter loqui de Florentino
				<lb/>populo coeperunt, et, nisi pecunias darentur, minas lacere. Florentini, armato milite oppida
			<lb/>tutantes, eorum minas longe contempsere.</p>
			<p><lb/>In his locis dum essent Galli, in spem venerunt Aretii capiendi. Exules enim Arretini
				<lb/>ducibus Saconis filiis, Gallos adeuntes docuerunt urbem illam esse Caroli, adversus quem
				<lb/>tanta dimensi spatia progrediantur; eam vero urbem capere nullum esse negotium, propterea
				<lb/>quod ambitus murorum permagnus sit, defensores autem pauci, ob superiores illius urbis calamitates;
				<lb/>se insuper dare ingressum posse, propterea quod ex factione sua nonnulli obscuri generis
				<lb/>homines sint intus, qui nihil aliud quam adventum eorum praestolentur. Haec audientes
				<lb/>Galli, negotium susceperunt. Sed, quo dissimularent, iter continuantes in cortonensem.
				<lb/>perusinumque agrum, quasi in regnum abirent, transierunt; inde verso itinere parte copiarum
				<lb/>suarum cum exulibus praemissa, dux cum reliquis omnibus seculus est. Exules igitur, constituta
				<lb/>nocte ad urbem profecti, antequam sentirentur, moenia duobus locis conscenderunt. Cives,
				<lb/>per tumultum exciti, concurrerunt impigre ad moenia, ac deturbare hostem magna vi aggrediuntur.
				<lb/>Dum ad moenia qua hostes conscenderant praeliatur, ac raagnis clamoribus res geritur,
				<lb/>alia parte urbis, refracta a proditoribus porta, hostes malori agmine irruperunt. Ad
				<lb/>eam quoque portam concursum est ab Aretinis, et praelia multis simul locis eodem tempore
				<lb/>committuntur. Tandem, maioribus hostium copiis continuo inundantibus, vicatim prope expugnata
				<lb/>urbs, ad primam lucem capitur tota, praeter arcem. In eam enim iuventus ita ut armata
				<lb/>erat refugiens egregie illam defendit. Per hunc modum Galli Aretium ingressi, diripuerunt
				<lb/>urbem. Captum est autem Aretium a Gallis triennio fere postquam ab Italicis fuerat
			<lb/>direptum.</p>
			<p><lb/>Florentiae vero ubi haec audita sunt, terror et querela civitatem invasit. Terror quidem,
				<lb/>pro Gallorum propinquitate, quam infestam et gravem suspicabantur fore. Querela vero, quia
				<lb/>hoc iampridem futurum suspicati, remedium non adhibuissent in exulibus Aretinorum coercendis.
				<lb/>Sed adfuit statim doloris medicina, quod eadem Illa nocte qua captum est Aretium,
				<lb/>certissimi nuncii Florentiam venerunt de obitu Ludovici andegaveusis, quem in Apulia morbo
				<lb/>constabat interiisse. Quare, paulo post signi'ficantibus per ironiam Gallis, quasi laeta et prospera,
				<lb/>se Aretium cepisse, responsum est a Florentinis eodem figmento non tam gaudere se
				<lb/>pro Aretio capto, quam dolere pro Andegavensis morte; nec esse quod de eo dubitent, cum
				<lb/>et genus morbi quo defunctus sit et horam obitus certissime sciant. Galli, haec audientes, ab
				<lb/>initio contemnebant, fictam rem arbitrati, magnoque nixu intra urbem et extra tentaverunt
				<lb/>arcem pervincere: sed erat in arce egregia Aretinorum manus, viri bellaces et impigri ad
				<lb/>pericula obeunda. Hi, singulis diebus eruptionibus factis, ita praelia conserebant, ut mirifice
				<lb/>utrinque accenderetur certamen. Quod enim plures erant civium Inter se pares, non ad unum
				<lb/>aliquem summa rerum delata erat, sed unaquaeque dies suum habebat ducem; ille vero cuius
				<lb/>ea die imperium erat belli, ita pulchrum ducebat excellere, nullum ut periculum praetermitteretur.
				<pb n="238"/>
				<lb/>Galli vero, et per se natura feroces et ab bis provocati, studiosissime aderant.
				<lb/>Structis aciebus incredibili virtute ante ipsam arcem pugnabatur: nec id levibus certaminibus,
				<lb/>sed pede collato manibusque consertis, ut iusta in pugna fieri consuevit. Circiter dies sexagìnta
				<lb/>in hunc modum perseveratum est. Tandem Galli, ob interitum Andegavensis Consilio
				<lb/>mutato, non ultra progredì nec Apuliam petere, sed in Galliam redire statuerunt. Ad hoc
				<lb/>cum pecunia opus foret, de dedenda Florentinis urbe cogitare coeperunt. Id vero cum intelligerent
				<lb/>Saconis filii totaque illa gebellinorum factio quae cum Gallis regressa in urbem fuerat,
				<lb/>acerrime restiterunt. Favebat quoque his Bernabos mediolanensis, qui, nova affinitate
				<lb/>cum Andegavensi contracta, multum et auctoritate et gratia apud Gallos valebat. Sed expeditior
				<lb/>visa est Gallis Florentinorum via, et pecunia promptior. Itaque posthabito partium
				<lb/>respectu, ad Florentinos convertuntur. Qui arcem tenebant cives ac regis praefectus hoc
				<lb/>idem cupiebant, venti longiorem obsidionem, et ne urbs in manibus adversariorum relinqueretur
				<lb/>formidantes. Ita Florentinis tradita arx a civibus volentibus cupientibusque et a
				<lb/>Gallis pactione urbs relicta. Ob Aretium receptum, incredibili laetitia ludi Florentiae celebrati
			<lb/>sunt. Lusit iuventus equis stragula veste insigniter ornatis.</p>
			<pb n="239"/>
			<p><lb/>Post haec, Saconis filiis bellum indictum. Occupaverunt illi dudiim castella permulta,
				<lb/>et quaedam vicina urbi possidebant. Centra hos igitur missae Florentinorum copiae, castella
				<lb/>pleraque brevi abstulerunt. Tandem in arce Petramalae inclusum Marcum, qui primus erat ex
				<lb/>Saconis filiis, hominem sceleratum et impium, obsederunt. Ea obsidio aliquot menses duravit.
				<lb/>Tandem, cum spes nulla subesset, pactus ut sibi incolumi abire liceret, oppidum tradidit,
				<lb/>quod illieo ad solum eversum est, magna cum laetitia bonorum. Fuerat enim id oppidum
				<lb/>latrocinii sedes et captivorum ergastulum ac scelerum omnium detestabilis officina. A
				<lb/>Senensibus quoque Sabinum et Gargonza et alia quaedam castella restituta; ab aliis quoque
				<lb/>nobilibus castella oppidaque demissa. Ita Aretium cum omnibus oppidis suis in Florentinorum
				<lb/>potestatem, tamquam in portum aliquem deveniens, a longis iactationibus et acerbissimis
			<lb/>tempestatibus requievit.</p>
			<p><lb/>Secutus dehinc annus, qui fuit quintus et octogesimus supra mille trecentos, multas habuit
				<lb/>res novas atque insignes. Principio siquidem eius anni, Bernabos mediolanensis, cuius potentia
				<lb/>longo tempore formidabilis per Italiam fuerat, a lohanne Galeatio fratrìs filio captus,
				<lb/>dominationem primo, mox vitam amisit; de quo altius pro rei notitia videtur repetendum.
				<lb/>Vicecomitum familia per Galliam citeriorem potentissima, longam post successionem, dominatum
				<lb/>omnem ad Galeatium et Bernabovem fratres transmiserat. Hi, partito inter se dominio,
				<lb/>concorditer vixerunt. In divisione, Placentia, Cremona, Parma, Laude, Brixia contigerant
				<lb/>Bernabovi ; Galeatio autem Papia, Vercello, Novaria, Dertona caeteraeque civitates ad Alpes
				<lb/>versae obvenerunt. Mediolanum commune utriusque relictum est. Galeatius tìlium habuit
				<lb/>Iohannem Galeatium. Hic, defuncto patre, cum dominationem suscepisset, tranquillioris vitae
				<lb/>avidus putabatur. Eminebat tamen in eo forma egregia et mores ad gravitatem compositi
				<lb/>et seu vera seu lieta bellorum turbationumque detestatio. Adolescens cum esset, uxorem
				<lb/>duxit regis Francorum filiam ; qua mox defuncta, pro stabiliori concordiae vinculo, Bernabovis
				<lb/>filiam in matrimonium suscepit. Sed nec eo quidem modo sublatae suspiciones : usque
				<lb/>adeo infida est dominandi cupiditas! Bernabos enim et natura acer et cupiditate nimius et
				<lb/>abundans filiis merito formidandus; hic autem, propter aetatem ac solitudinem, opportunus
				<lb/>iniuriae videbatur. Quamobrem, Mediolano absistens, quo tutior foret, Papiae degebat, et
				<lb/>congressum Bernabovis studiose vitabat; magnaque illi erat cura paternas veteres amicitias
				<lb/>tuendi et novas insuper comparandi. Mansuetudine et clementia conciliare sibi animos hominum
				<lb/>properabat. Haec autem per se grata acceptiora etììciebat Bernabovis acer immitisque
				<lb/>natura: utque brevi complectar, eorum alter amari, alter metui studebat. Quare et fama
				<lb/>prosperior et populorum favor iuvenem complectebatur. Tandem vero, cum Bernabos occulto
				<lb/>insidiari sibi putaretur, antevenit Galeatius, ac, Bernabove capto, potentiam ac dominationem
				<lb/>totam in se unum convertit. Cremona, Placentia caeteraeque Bernabovis civitates uno prope
				<lb/>tenore ad nepotem defecerunt. Bernabos ipse captus haud multo post obiit diem.
				<lb/>Haec Florentiae audita, haudquaquam ab initio displicuere; quippe contentiones permultae
				<lb/>civitatis fuerant adversus Bernabovem et ron satis fidum illius ingenium credebatur.
				<lb/>Sed mox, reputantibus quanta potentia in unum cumulata foret, eumdemque esse iuvenem
				<lb/>aetate et Consilio reconditum, quod Bernabovis exitus comprobarat, suspicio iam inde ac formido
				<lb/>suborta est civitati quonam huius coepta forent evasura. Et in Gallia quidem per hunc
				<pb n="240"/>
				<lb/>modum res processere. In Apulia vero, post Andegavensis cbitum, quasi sublato durìori adversario,
				<lb/>contentiones gravissimae inter Urbanum pontificem et Carolum regem sunt statim
				<lb/>exortae; adeoque exarserunt irae, ut rex pontificem armis persequeretur, tandemque in urbe
				<lb/>Lucerla compulsum obsideret. Causae vero discordiarum erant importunissimi pontificis mores
				<lb/>et ingenium inquies et protervum, nec praesenti regi nec mediocri quidem homini tolerandum.
				<lb/>Ad hos igitur pacandos missi oratores a civitate, nihil proficere valuerunt. Pontifex
				<lb/>tamen, haud multo post ab inimicis regis obsidione liberatus, finibus regni excessit, ac Genuam
			<lb/>navibus delatus, per ea loca aliquandiu resedit.</p>
			<p><lb/>Eodem anno Carolus rex in Hungariam profectus est, vocantibus proceribus eius regni,
				<lb/>quod neque gubernationem reginae matris neque tiliarum recipiebant, et trahi extra regiam
				<lb/>stirpem regnum ad generosque deferri aegre patiebantur. Itaque, ad Carolum conversi, quod
				<lb/>foret eiusdem stirpis, eum vocabant ad regnum Hungariae suspiciendum. Carolus quoque
				<lb/>ipse, quod erat in Hungaria educatus, magno exarserat desiderio eius regni potiundi. Quare,
				<lb/>stabilitis iam ad aliquem modum in Apulia rebus, profectionem suscepit; cumque pecuniae quas
				<lb/>daret militibus deessent, florentinorum civium qui in Apulia negotiabantur bona suscepit, coactis
				<lb/>possessoribus tradere, ac aestimatione facta, pretium expectare. Per hunc modum paratis
				<lb/>Italicorum copiis, Hungariam petiit; quo cum tandem pervenisset, favore principum populorumque
				<lb/>rex constituitur. Sed paucis post coronationem diebus, dolo reginae, quondam
				<lb/>Ludovici regis uxoris, dum eam adit, ab occultis in cubiculo percussoribus graviter vulneratus
			<lb/>et captus, vel ex vulnere vel ex accelerata insuper morte interiit.</p>
			<p><lb/>Florentiam vero literis Caroli allatis, quibus regnum Hungariae susceptum a se significabat,
				<lb/>ludi tota urbe apparatu insigni celebrabantur; fueratque multos dies in eo civitas occupata.
				<lb/>Inter haec, aliae literae de illìus obitu supervenere, quibus tìdes ab initio negata et
				<lb/>pro vano habitum. Tandem vero, cum pluribus ex locis idem nunciaretur, moesta ut plurimum
				<lb/>civitas, illius casum miserata est. In Hungaria vero, post mortem Caroli, gravioribus discordiis
				<lb/>subsecutis, regina, cuius dolo interierat, capta est, ac percussorum eius capita in Italiam
				<lb/>ad Caroli fìlios uxoremque transmissa. Superstites Carolo fuerunt Ladislaus filius, lune
				<lb/>admodum puer, et lohanna eiusdem aetatis puella. Hi sub tutela matris regnum Apuliae tenuerunt,
				<lb/>nec prius quidem firmum, et tunc per mortem regis totum vacillans, populorum quidem
				<lb/>parte filiis Andegavensis adhaerente, proceribus vero divisis, ac propriae magis potentiae curam
			<lb/>habentibus, quam regis alterutrius asserendi.</p>
			<p><lb/>Altero dehinc anno, in Urbinates exercitus a civitate missus ex huiusmodi causa. Antonius
				<lb/>Feretranus Urbinatium princeps bellum inferebat Francisco Cantianensi. Florentini vero
				<lb/>pro amicitia utriusque legatum suum eo misere, gratia rerum componendarum. Is, cum ad
				<lb/>Feretranum venisset ac rem tractaret, quo facilius disceptaretur, ad praesentiam Feretrani
				<lb/>Cantianensem, ducit. Quod cum factum esset, Feretranus, nullo respectu aut reverentia legati,
				<lb/>in illum manu iniecta, castellum de quo lis erat praesenti metu extorsit. Florentinus igitur
				<lb/>populus usque adeo tulit graviter auctoritatem suam in persona legati deminutam, ut, confestim
				<lb/>indicto bello, copias in eum mitteret. Hae copiae Tiferno primum convenere; inde per Eugobinos
				<lb/>et Callenses profectae, magnas Feretrano intulerunt clades, nec prius destitere quam,
				<lb/>reddito castello et omni re in pristinum statum reposita, ad arbitrium potestatemque Florentini
			<lb/>populi controversia redigeretur.</p>
			<p><lb/>Eodem anno, Licinianum oppidum de Senensibus receptum. Tenuerant enim id oppidum
				<lb/>satis longo tempore Senenses, per Aretinorum seditiones atque discordias susceptum.
				<lb/>Sed postquam Aretium in potestatem venerat, repetitum a Florentinis ac tandem receptum
			<lb/>ex Bononiensium sententia, quibus ea controversia fuerat commissa.</p>
			<p><lb/>Per haec ipsa tempora, Urbanus pontifex romanus ex urbe Genua Lucam venerat. Ibi
				<pb n="241"/>
				<lb/>cum militem conduceret et apparatus maiores faceret, suspicionem praebuit, ne antiquum ecclesiae
				<lb/>dominatum meditaretur. Ob hoc igitur, Bononienses caeterosque liberos populos qui
				<lb/>dudum tirannidem clericorum experti fuerant cnmmonefacere placuit ac eos hortari ad libertatem
				<lb/>conservandam. Quibus adhortationibus excitati, sese omnes erexere ad curam libertatis
				<lb/>retinendae, praeter Perusinoy. Hi enim puntificem vocabant cupiebantque in urbe recipere;
				<lb/>nec proderat per literas et oratores ab eo Consilio deterrere, nec pristinam eorum servitutem
				<lb/>et iniurias commemorare, ncque cohortari ad curam libertatis ncque auxilia magna egregiaque
				<lb/>polliceri. Dehortationem istam pontifex rescisse creditur et indignationem animo concepisse.
				<lb/>Itaque, cum postmodum Perusiam vaderet, non recto itinere, sed Florentino de industria vitato
				<lb/>agro, per Pisanum et Senensem longa et incommoda via Perusiam profectus est
				<lb/>Eodem anno, Susinaria et Coloretum et alia quaedam ubaldinae gentis castella per Apenninum
				<lb/>sita ad solum diruta sunt, crescente suspicione Iohannis Actii, qui ex ea familia reliquus,
				<lb/>militiae dedita opera, famam ingentem ac potentiam sibi comparaverat, et tunc magni
				<lb/>dux belli quod Patavinus contra Veronensem gerébat, insigni victor praelio, favore ac sermone
				<lb/>plurimo celebrabatur. Quia vero confectum erat bellum, ferebant permulti illum in
				<lb/>Etruriam esse venturum. Ne igitur invitamento paternarum arcium pelliceretur, arces ipsas
			<lb/>diruere placuit.</p>
			<p><lb/>Eodem anno ampliata est circa palatium area, privatorum aedificiis ad solum dirutis ruderibusque
			<lb/>purgatis, vetusta Romuli aede sublata, nova refecta.</p>
			<p><lb/>Principio insequentis anni, turbationes domi graves exortae sunt ex huiusmodi causa.
				<lb/>Benedictus erat Alberti eques florentinus ex familia magna et opulenta. Ipse tamen suo potius
				<lb/>ingenio quam agnatorum voluntate in turbulentis illis temporibus cum Thomaso Strozza et
				<lb/>Georgio Schala sensisse videbatur, multumque per id tempus in republica potuisse ; supplicio
				<lb/>certe illi quod de civibus egregiis sumptum est armatus adfuerat. Hunc, mutato postea reipublicae
				<lb/>statu, cives qui redierant, praecipue vero interfectorum propinqui, oderant plurimum
				<lb/>aegreque patiebantur. Cum itaque sortitionibus magistratuum, quae tertio calendas maias
				<lb/>rieri consueverunt, Benedictus vexillifer societatis populi extractus fuisset (quem magistratura
				<lb/>octavo idus maias erat initurus), et forte contigisset, ut eodem ilio tempore Philippus Magaloti
				<lb/>eques florentinus eius gener vexillifer iustitiae futurus esset, homo iuvenis et auctoritati
				<lb/>illius maxime obnoxius, metuere adversarii et insurgere coeperunt, nequaquam permissuri, ut
				<lb/>tantam nancisceretur potestatem. Et arma quidem statim parari coepta sunt, occulte primo,
				<lb/>mox apertius ex agro et clientelis in urbem accita; deinde, a genero incipientes, obiecta sibi
				<lb/>minori aetate nec tanti magistratus capace, effecerunt, ut magistratus illi negaretur; alterque
				<lb/>in eius locum sortitus est ex intimo adversariorum, ut ita dixerim, sinu. Is cum magistratura
				<lb/>iniisset et adversariis Benedicti faveret, tandem ille pulsus urbe relegatur, causa obiecta, quod
				<lb/>armatos domi contra rempublicam habuerit. Relegatus est itera cum eo Ciprianus illius agnatus,
				<lb/>et magnae parti familiae interdictum reipublicae administratione. Ad cives deinde eiusdem
				<lb/>factionis conversi, multos pepulerunt, multis interdixerunt rempublicam gerere. Ita, purgata
				<lb/>urbe perculsaque contraria factione, ipsi certius ac rirmius gubernationem sibi asseruere.
				<lb/>Per haec ipsa tempora, suspicio de Galeatio mediolanensi in dies crescens, magis ac magis
				<lb/>civitatem premebat. Ille enim, fervente nuper Inter Veronensem ac Patavinum bello, cum
				<lb/>diu inter se conflictati imbecilliores facti essent, repente se immiscuit eorum certaminibus;
				<lb/>et Patavino coniunctus, Veronensem delevit, Veronaeque et Vicentiae dominus factus, ad
				<lb/>priorem potentiam magnum superaddidit incrementum; nec multo post adversus Patavinum
				<lb/>suscepto bello, ipsum quoque dominatu spoliaturus videbatur. Auctus igitur primo Bernabovis
				<lb/>potentia, mox insuper veronensium principum, accessuris etiam Patavinorum opibus,
				<lb/>formidabilis erat; nec immerito illius magnitudo a liberis populis formidabatur, praesertim
				<pb n="242"/>
				<lb/>cum et in Bernabove et in Patavino deprehensus esset aliud fronte simulare, aliud corde
				<lb/>sentire. Itaque, quanto speciosa praedicabat verba, tanto suspectior habebatur, iam vero
				<lb/>quicquid per Etruriam strepebat, ab eo putabatur oriri. Maxima vero formido habebat Bononienses,
				<lb/>civitatem non inconsuetam Vicecomitum dominatus, quam et loharnes, huius patruus
				<lb/>magnus, et Olegianus tenuisset ; quo veluti quodam successorio iure, irritari illum ad
				<lb/>se pervadendos Bononienses arbitrabantur. Hi cum essent socii Florentini populi, ob eum
				<lb/>metum, perseverabant in foedere. Nam Senenses quidem, et ipsi veteres socii, iam tunc visi
				<lb/>sunt ad Mediolanensem respicere, cupidi rerum novarum, ac magnitudinem Florentini populi
				<lb/>post Aretium susceptum, nequaquam laeto animo spectantes. Urebat insuper Liciniani extorta
				<lb/>possessio et Cortonae Pollicianique oblatio. Cortonenses enim tiranni cum in fide Senensium
				<lb/>essent, illis neglectis, se ad Florentinos converterant. Idem fecerant Pollicianenses.
				<lb/>Nam cum, discordia inter principes orta, alteri alteros pepulissent, pulsiquo ad Senenses, in
				<lb/>quorum erant fide, confugissent, eorumque auctoritate restitui in urbem molirentur, altera
				<lb/>pars quae tenebat oppidum, ad Florentinos conversa, eorum auxilium implorabat, et oppidum
				<lb/>dedere Florentino populo parata erat. Non recipiebatur aperte oppidum, sed auxiliis fovebatur.
				<lb/>Quibus indignationibus commoti Senenses, nihil non turbationis quaesituri videbantur.
				<lb/>Iam illi quidem legatos arcanis de rebus ad Galeatium miserant; famaque increbuerat sese
				<lb/>et urbem illi dedisse, et provocasse Galeatium ad rem etruscam capessendam, non alia de
				<lb/>causa quam ut Florentinos ulciscerentur. Ob haec igitur, cuncta suspicionibus redundare
				<lb/>coeperunt. Denique, cum de bis rebus ad consilium civium referretur, assurgens Iohannes
				<lb/>Riccius, in hunc modum orationem incepit: "<q>Hic homo signa multa facit. Licet enim in illo
					<lb/>de quo haec verba scripta sunt pacis erant signa, in hoc belli, in ilio cupienda, in hoc
					<lb/>formidanda, tamen nil vetat etiam de tam diversis eadem verba proferri; nam et hic homo
					<lb/>signa multa facit, et quidem magna ac terribilia, nec ullo modo a nobis negligenda. Nam
					<lb/>si in Gallia solummodo eius cogitatio versaretur, esset id quidem a nobis nequaquam formidandum.
					<lb/>Nunc autem Senensibus tinitimis nostris et adversum nos iratis sese usque
					<lb/>adeo impartiri, spesque ac fiducias eorum suis opibus augere, Lucenses vero ac Pisanos
					<lb/>studiosissime sibi vindicare, et ubique per Etruriam eius nomen pullulare atque oriri, signa
					<lb/>sunt manifesta illum contra civitatem nostram spes cogitationesque suas convertisse. Nec
					<lb/>alienum sane videtur Etruriae coeptum ab illius progenie, quod dudum lohannes Mediolanensium
					<lb/>praesul, huius Galeatii patruus magnus, et postea Bernabos patris germanus aggressi
					<lb/>sunt. Habet vero iste facultatem et fiduciam longe maiorem quam sui progenitores
					<lb/>habuerint. Ob hanc recentem a nobis Senensium alienationem, considerate huius naturam
					<lb/>dominandi cupidissimam et sitim immensam extendendi imperii. Erat sibi ab initio paternum
					<lb/>regnum longe amplissimum, cum omnia ferme loca inter Mediolanum et Alpes possideret.
					<lb/>Non contentus paterno, Bernabovis insuper regnum concupivit, mirabilique arte
					<lb/>sibi illud adiunxit. Huic quoque duplicato imperio non acquiescens, Veronam et Vicentiam
					<lb/>cum maxima ditione et innumerabilibus pene oppidis superaddidit ; nec his etiam
					<lb/>contentus, Patavium urbem cum tota Patavinorum potentia sibi vindicare perrexit. Nec
					<lb/>in eo consistit inexplebilis eius cupiditas. Iam Bononiam appetit, quasi haereditariam ; iam
					<lb/>Apenninum eius transgressa spes, ad Senenses Lucensesque extenditur. Haec igitur intuentes,
					<lb/>o cives, insurgere debetis, ac defensionem libertatis vestrae meditari. Neque enim
					<lb/>credendum est illum Senas et Lucam concupiscere, Florentiam vero non concupiscere ; sed
					<lb/>illas habere vult, ut hanc adipiscatur. Illud praeterea considerandum est, non eadem mente
					<lb/>contra vos illum venire qua contra civitates alias. Cogitat enim servitutem vos pati non
					<lb/>posse, qui libera in civitate nati, non modo non servire, sed dominari aliis consuestis.
					<lb/>Itaque, nec vos sub iugo tenere, nec caeteras vicinas urbes tirmiter possidere posse existimat
					<lb/>nisi Florentiam magna plaga prosternat, ut, etiam se liberare si cupiat, nullam habeat
					<pb n="243"/>
					<lb/>facultatem. His ergo rationibus, illum inimicissimo centra nos esse animo putandum est,
					<lb/>ac omni nixu insurgendum ad salutem libertatemque nostram retinendam, et pecuniis et
					<lb/>armis et consiliis enixe conandum, quo relictam nobis a parentibus gloriam non amittamus.
					<lb/>Nam turpe quidem foret, immo turpissimum, cum maiores nostri ex parva et exigua magnam
					<lb/>et opulentam hanc patriam fecerint, nos usque adeo ab illorum virlutibus degenerare,
					<lb/>ut haec grandia et praeclara nobis relicia tueri nesciamus, praesertim cum neque pecuniae
					<lb/>nobis neque opes desint, libertatem vero non solum pecuniis et opibus verum etiam vitae
					<lb/>debeamus anteferre. At enim haec, dicet quispiam, recte mones, ac facere cuncta parati
					<lb/>sumus; sed tu remedia nobis ostende. Dicam igitur quae mihi videntur. Primum et ante
					<lb/>omnia cavendum censeo, ne illius aut fictis verbia aut fronte composita decipiamur. Est
					<lb/>enim gltus et reconditus in eo sensus ac profunda quaedam voluntatis dissimulatio, ut in
					<lb/>Bernabove prius, mox in Veronensi, inde in Patavino deprehensum est: quos omnes eodem
					<lb/>artificio ad extremum pervertit, cum aliud ageret, aliud simularet. Sit igitur in mentibus
					<lb/>vestris semper haec fixa immobilisque sententia, nihil illum usque adeo cupere ac moliri
					<lb/>quam ut Florentiae dominetur: huiusque gratia illum omnia facere quae facit. Deinde copias
					<lb/>iam nunc parandas esse dico, quae contra illius subitos improvisosque conatus queant
					<lb/>resistere. A repentinis enim invasionibus maximum nobis periculum imminet, cum et copias
					<lb/>habeat ingentes et sit ipse dominus voluntatum deliberati onumque suarum, et momento
					<lb/>temporis mandare possit fieri cuius contrarium eo usque simularat. Nobis vero, nisi prius
					<lb/>paratae sint copiae ad resistendum, nihil in tempore ageremus: non possunt enim, non possunt
					<lb/>subita repentinaque pericula collectis evocatisque copiis propulsari. Paratas iam ad
					<lb/>hoc ipsum structasque esse oportet, quo pericula repente supervenientia propulsemus. Viros
					<lb/>praeterea deligendos cerseo magna prudentia longaque experientia preditos, qui tamquam
					<lb/>in specula reipublicae consistant et sagaciter omnia vigili cura cuncta circumspiciant
					<lb/>et attendant. Utilissimum insuper existimo vicinos omnes nostros in amicitia continere.
					<lb/>A vicinis enim facultas praebetur nocere volentibus et aufertur. Bononienses vero fovendos
					<lb/>auxiliis et in societate conservandos puto. Urbs enim illa, si ab hostibus occuparetur,
					<lb/>permagna nobis pericula afferret. Haec omnia non raptim neque trepide, sed qua decet
					<lb/>moderatione facienda puto, ne ipsi qui bellum timemus velie inferre aliis bellum videamur.
					<lb/>Mittendos etiam censeo in ulteriorem Galliam legatos ad Francorum regem, qui ista denuncient
					<lb/>et consilium petant. Facile quidem erit, ut sunt Gallorum animi, vel ex hac sola
					<lb/>postulatione consili mentes quorumdam erigere ad Alpes, si expediet, transeundum. Dixi
				<lb/>que mihi in praesenti facienda videntur. Vos quod facturum sit optimum recipiatis "</q>.
				<lb/>Ea cum dixisset Iohannes Riccius, consedit. Caeteri vero qui in Consilio aderant huius
				<lb/>fere sententiam comprobarunt. Itaque civitas, id consilium secuta, cavere diligentius et circumspicere
			<lb/>singula pergebat.</p>
			<p><lb/>Per idem tempus, in Picentibus atque Umbris permagnae copiae in societatem cogi nunciabantur,
				<lb/>mox Etruriam petiturae: quas et observare ne obessent et sibi coniungere Florentini
				<lb/>perrexere. Hae copiae, per liiemem coactae, ut primum ver advenit, perusinum agrum
				<lb/>ingressae, modo ad Cortonensium modo ad Senensium fines deflexere: gravis profecto vicinitas
				<lb/>et quae omnia late turbaret! Ad hos igitur Florentini missis oratoribus, conventiones quasdam
				<lb/>inierunt; quae res magnani apud Senenses Pisanosque suspicionem induxit; et quidquid
				<lb/>postea per eas copias gestum est, quasi id pactum a Florentinis esset, civitati ferebatur acceptum.
				<lb/>Tetigit quoque ea suspicio Galeatium mediolanensem, praesertim postquam Carolus
				<pb n="244"/>
				<lb/>Bernabovis filius cum his sese copiis coniunxit, et Antonius veronensis nuper dominatu pulsus.
				<lb/>Senenses vero, his copiis conterriti, oratores Florentiam misere, varieque tractatum est
				<lb/>de controversiis sopiendis et de coniunctione pristina retinenda. Difficultatem rebus afferebat
				<lb/>Policianum oppidum, quod neque deseri cum honestate, ncque retineri posse salva Senensium
				<lb/>amicitia videbatur. Nec una eademque mens civium erat, cum alii dimittendum omnino oppidum
				<lb/>existimarent, quo Senenses in amicitia tenerentur, alii nequaquam dimittendum, sed
				<lb/>retinendum conservandumque censerent, utpote Senensibus, aliis quoque rebus infensis, ne
				<lb/>si illud recipiant, quieturis. Erant etiam ferociores quidam, qui mittendas in Galliam copias,
				<lb/>et Patavino, qui tunc a Mediolanensi premebatur, opem ferendam existimarent. Per hanc
				<lb/>variationem sententiarum, quamquam frequenter agitarentur Consilia, nihil tamen constituebatur.
				<lb/>Inter haec, Galeatius Patavium cepit. Quod postquam Florentiae auditum est, duplicata
				<lb/>suspicione certissimum bellum expectabatur, et magis quam antea de conciliandis Senensibus
			<lb/>cura subibat.</p>
			<p><lb/>Erant Florentiae policianenses legati ; qui cum variationem voluntatum civium intellexissent,
				<lb/>quod alii recipiendum omnino oppidum, alii nec recipiei.dum nec auxiliis fovendum
				<lb/>censerent, docti, ut creditur, a fautoribus suis, ad aerarium profecti, Policianum oppidum in
				<lb/>bonis Florentini populi scribi referrique iusserunt, mandatum allegantes quod ad dedendum
				<lb/>id oppidum habebant. Quae vero in bonis populi scripta sunt, ea sine decreto populi alienari
				<lb/>non possunt. Policianum igitur per hunc modum receptum est. Ea receptio quoquo
				<lb/>modo facta plurimum irritavit Senensium animos, quasi parum integra fide per contumeliam
				<lb/>atque iniuriam oppido sibi adempto. Nec posthac iras texere aut pepercerunt querelis, aperte
				<lb/>iam Mediolanensis potentiam asciscentes. Ipse quoque Galeatius conqueri tunc primum
				<lb/>coepit adversus Florentinos, quod Bernabovis filium et Antonium veronensem inimicos suos
				<lb/>eorum opibus augerent; nec multo post, quasi pararentur sibi insidiae, Florentinos omnes ex
				<lb/>oppidis urbibusque suis pepulit. Quae postquam Florentiae audita sunt, nulli fuit dubium
				<lb/>quin bellum adesset, ac parandas iam inde copias quibus illi resisteretur omnes censebant,
				<lb/>simulque in ulteriorem Galliam mittendos legatos, qui aliquem principum contra huius potentiam
				<lb/>excirent, et lohannem Augum Bernabovis filio coniungendum, mittendosque simul in
			<lb/>transpadanam Galliam ad paternas amicitias clientelasque concitandas.</p>
			<p><lb/>In medio apparatu futuri belli, Petrus Gambacurta Pisanorum princeps Florentiam venit,
				<lb/>et quasi communis amicus, monendo atque boriando, Florentinuni populum ad curam pacis
				<lb/>revocavit, tantumque valuit auctoritas eius viri, ut arma iam sumpta e manibus extorqueret.
				<lb/>Foedus in triennium firmatum, in quo Mediolanenses et Florentini et Senenses uno simul
				<lb/>vinculo colligati sunt. Ictum est autem id foedus Pisis, auctore Gambacurta, legatis singulorum
			<lb/>in eo loco coeuntibus approbantibusque post satis longam disceptationem.</p>
			<p><lb/>Per haec ipsa tempora, Urbanus pontifex e vita migravit, vir a simoniaca purus labe,
				<lb/>caeterum protervus natura atque perversus: ei Bonitacius in pontificatu successiti
				<lb/>Foedus Pisis ictum Hcet magnam spera ab I!ntio praebuerit Florentinis, tamen per brevem
				<lb/>habuit sedationem belli. Paucis siquidem meneibus transactis, maiores sunt quam primo renovatae
				<lb/>suspiciones. Galeatius enim procura tam sui necem a Florentinis querebatur; idque
				<lb/>per literas quibusdam proceribus et civitatibus signiticavit. Conquerebatur etiam acerbe, quod
				<lb/>Iohannes Riccius publico florentinorum consilio eum notasset, quasi fraudulentum hominem
				<lb/>atque infidum, et quod eius in Bernabovem perfidiam exprobrasset, ab coque perinde quasi
				<lb/>ab hoste cavendum esse monuisset, audientc civitate et approbante. Referebat etiam ad fidem
				<lb/>principium orationis illius fuisse: Hic hoino signa multa facit et quaedam afiigebat, quo suspicionem
				<lb/>illam suam procuratae necis augcret. Hinc abrepta occasione, cunctos Florentini
				<lb/>nominis per oppida ac loca sua versari commorarive in posterum vetuit. Quae ubi Florentiae
				<lb/>audita sunt, nulli fuit dubium quin bellum adesset, et omnis spes unquam futurae pacis
				<pb n="245"/>
				<lb/>in tanta vacillatione et incostantia perderetur. Placuit tamen ad calumniaa eius respondere,
				<lb/>ne forsan taciturnitas conscientiam arguere videretur; nec sibi solum, verum etiam ad Venetos
				<lb/>et Genuenses et Pisanos Hteris missia, quae de procurata morte scripserat magnifice refutata
				<lb/>sunt; non enim esse moreni Florentini populi veneno adversarios necare, sed armis
				<lb/>aperte, cum expedit, bellum inferre; venenis autem et proditionibus uti tirannorum esse, non
				<lb/>populorum; sed ipsum causam belli quaerere, et ea fingere quae novit vera non esse; quod
				<lb/>autem cives florentinos oppidis ac locis suis pepulerit, se contra facturos esse; itaque publico
				<lb/>edicto invitare omnes suos, ut libere commorari Florentiae coeterisque urbibus Florentinorum
			<lb/>possint.</p>
			<p><lb/>Inter haec, omnia maioribus ubique suspicionibus redundare coeperunt. Senenses quidem
				<lb/>et Perusini foedus Pisis iclum ratum habere noluerant; Galeatius vero civitatis oratores ad
				<lb/>regem Francorum proficiscentes per viam capieiidos detinendosque curaverat. De his omnibus
				<lb/>querelae civitatis nomine referebantur ad Petrum Gambacurtani, qui auctor ac suasor
				<lb/>foederis ineundi fuerat, Sed ipse vir bonus sincerique animi, quantum valebat et poterat,
				<lb/>turbulentis rebus medebatur; et satisfaciebat quidem Florentino populo rectitudine iudicii ac
				<lb/>bona voluntate. itaque Mediolanum proficisci volentem ad haec expostulanda Florentini retinuerunt,
				<lb/>formidantes illius statui et Pisanorum libertati. Multa tamen et per hunc ipsum
				<lb/>virum et per alios eo ipso tempore cum Senensibus agitata sunt, conantibus Florentinis, si qua
				<lb/>possent, ad veterem amicitiam reduci; atque his de rebus saepius oratores missi, etiam cum
				<lb/>oblatione relinquendi Policiani in manibus sociorum. Haec et per se et per legatos Bononiensium
				<lb/>caeterorumque amicorum Florentini quaesiverunt ; sed cuncta incassum, adeo Senensium
				<lb/>animos indignatio exacerbaverat, praesertim cum haud multo prius, facto et opera
				<lb/>Florentini populi, per lohannem Augum et copias in societatem coactos se impetitos cognoscerent,
				<lb/>ut metu ad amicitiam Florentinorum redire compellerentur. Sed iieque oblata humaniter
				<lb/>neque minae terroresve profuerunt adversus mentes Senensium obstinata indignatione saucias.
				<lb/>In Perusinis quoque motus erat non dissimilis, conquerentibus iampridem, quod eorum
				<lb/>exules a Florentinis foverentur, quodque latrones in societatem coacti Florentinorum opera
				<lb/>eos offendissent. Et iam arces quaedam per proditionem tentatae dicebantur, ut Miniatis
				<lb/>oppidi et Anglaris; et in Aretinis motus quidam conciti per Angelum Tarlatum Petramalensem
				<lb/>et Bartholomeum eius agnatum. Ita bellum, etsi nondum erat, tamen haud dubie parabatur.
				<lb/>Inter haec, rex Francorum per oratores suos nunciavit Florentinos protegere ac tutari
				<lb/>velle. Ob haec autem duo postulabantur : primum, ut civitas Clementem ut verum pontificem
				<lb/>romanum in spiritualibus sectaretur; secundum, ut donum aliquod annuum census nomine
				<lb/>regi dare institueret, quo apparerei protegendi tutandique ius regi incumbere. Utrumque
				<lb/>magno animo negatum est regi, quoniam alterum vacillationem fidei, alterum diminutionem
				<lb/>libertatis continebat. itaque maluit florentinus populus suis propriis viribus bellum periculosum
				<lb/>et maximum sustinere, quam illa regi concedere quae erant contra dignitatem ; nec, postulantibus
				<lb/>regiis oratoribus ad suum arbitrium pacem remitti, consensit, ob earumdem rerum
				<lb/>suspiciones. Demum vero, cum hinc inde exarsissent animi, Galeatius per literas suas bellum
				<lb/>indixit. Exemplum earum literarum hic subieci. "<q>Galeatius Florentinis. Pacem italicam
					<lb/>omni studio hactenus indefessa intentione quaesivimus, nec laboribus percepimus nec
					<lb/>pensae. Optabamus enim, quod, lassata longaevis guerris, Italia semel temporibus nostris
					<lb/>in pace quiesceret; idque tanto animi fervore fiagravimus, ut nonnunquam per malos interpretes
					<pb n="246"/>
					<lb/>vitio nobis adscriptum fuerit quod humanitate et charitate facere nitebamur. Sed
					<lb/>omnia frustra tentavimus, praevalentibus consiliis reproborura. Maluit enim, non dicimus
					<lb/>magnifica vestra communitas, de qua nihil tale opinari possemus, sed paucorum arciguelphorum
					<lb/>vestrorum seu rabies seu diffidentia male fundati et tremuli status sui, qui florentem
					<lb/>illam civitatem sub libertatis specie tirannizant, guerram quam pacem eligere, et pacis indignam
					<lb/>patriam et Italiam pro magna parte strepitibus bellorum involvere, violatis (quod
					<lb/>execrabilius est) in grande damnum et inaestimabilem iacturam magniticorum filiorum nostrorum,
					<lb/>Seneasium et Perusinorum, ignominiamque nostram (occulte primo, quantum fieri
					<lb/>potuit, et tandem palam), foederibus universalis ligae, quae fuerat longis tractatibus et validis
					<lb/>solemnitatibus consumata. Utinam in ipsos solos et non in alios pacis avidos, et in
					<lb/>ipsorum capita et non in ipsam miserandam patriam detestabilia haec sua Consilia et opera
					<lb/>redundarent 1 quibus, praeter naturam nostram et omne nostrum propositum, ad ulciscendum
					<lb/>illatas filiis et amicis nostris contra conventa ligae foedera innumerabiles offensas, adversus
					<lb/>tirannizantem arciguelphorum vestrorum statum, a die praesentationis liuius nostrae diffidantiae,
					<lb/>in antea necessario provocamur"</q>.</p>
			<p><lb/>Ad has literas prolixius duriusque responsum est a Florentinis cum singulorum capitum
				<lb/>reprobatione ; pacem omni studio quaesivisse scribere eum qui nihil aliud quam bellum per
				<lb/>omnem vitam fuerit meditatus; qui nuper Veronensem fractum Patavini adverso praelio repente
				<lb/>bello armisque invaserit, tingens iilum contra se insurgere velie qui vix propria moenia
				<lb/>poterat a priori hoste defendere; Patavino autem qui cum se coniunxerat ad Veronensem
				<lb/>evertendum mox simili nctione bellum intulerit atque oppresserit; qui gener socerum, nepos
				<lb/>patruum mirabili impietate prodiderit; qui non absimili fictione, causam belli quaerens, vix
				<lb/>siccatis adhuc foederis pisani literis, necem sui procuratam in Consilio Florentini populi simularit,
				<lb/>quo pacem rumperet, bellum inferret; nunc foedus violatum a Florentinis dicere, cum
				<lb/>Florentini quidem ad unguem servarint, ipse vero, priusquam conclusum fuerit, de illius violatione
				<lb/>cogitarit, qui spe vana inflatus, regnum Italiae speret atque affectet; se quidem fuisse
				<lb/>paratos iuris disceptationi stare; sed quoniam non iure, sed bello et armis invadantur, viriliter
				<lb/>repugnaturos ; nam, quod potentioribus quibusdam indicat bellum, non universae civitati, in
				<lb/>eo appariturum esse quam stulte crediderit malis suasoribus, cum unanimem sit civitatem
				<lb/>totam ad refringendum eius conatum reperturus. Atque ita bellum magno elatoque animo
				<lb/>est a Florentinis receptum. Id bellum coeptum est nonagesimo anno supra mille trecentos,
				<lb/>medio quasi vere. Duravit autem fere annis duodecim, quamquam intercessit nonnumquam
				<lb/>pax, veruni ita infida ac suspecta, ut vix ab armis discederetur, ac resumeretur confestim
			<lb/>bellum, ut distincte per singulos annos deinceps ostendemus.</p>
		</div>
		<pb n="247"/>
		<div type="book">
			<lb/><head>Liber decimus</head>
			<p><lb/>BELLUM mediolanense quod nunc scribere aggredimur, tantis opibus lantaque contentione
				<lb/>animorum a florentino populo gestum est, ut procul dubio bellorum
				<lb/>omnium quae is populus unquam gessit maximum sit existimandum; nam et
				<lb/>civitas per id tempus viris opibusque maxime florebat, et nitebatur adversus
				<lb/>potentissimum hostem, cuius magnitudo dominii instar regni cuisdam per Italiam habebatur.
				<lb/>Nec nostratibus modo certatum est armis in eo bello; sed magnos insuper exercitus potentissimosque
				<lb/>duces ex Gallia et Germania Florentini exciverunt, ut admirandum sit populum
				<lb/>unum ad tantas res gerendas vel magnitudine animorum vel opibus suffecisse. Causas vero
				<lb/>ac semina huius belli superiore libro expressimus. Initium vero gerendi in hunc modum
				<lb/>fuit. Equites ac pedites magno numero Senas conveneraiit paulo ante indictionem belli. Venerant
				<lb/>autem partim ex Gallia, per Lucenses et Pisanos paulatim transeuntes: partim ex agro
				<lb/>piceno, in Perusinos prius transgressi, cum exules a Florentinis palam adiuti redire in urbem
				<lb/>nitebantur, mox ex Perusinis in Senenses transierant. Cum igitur bellum movere decretum
				<lb/>esset, hostium equites ad tria millia, pedites autem ad mille quingentos, Senis profecti, non
				<lb/>procul ab ea urbe prima die constiterunt. Duces vero equitatus erant lohannes Actii ex Ubaldinis
				<lb/>et Iantedescus nepos Saconis, dudum Aretinorum tyranni. Erant vero ambo praestantes
				<lb/>bello viri, amboque florentini populi inimici; quippe et ubaldinae gentis castella Florentini
				<lb/>per superiora tempora everterant, et Sacorvis filiis Bibienam primo, mox caeteras quas
				<lb/>tenebant arces abstulerant. Profecti igitur Senis, ut diximus, ac ea die intra fines Senensium
				<lb/>commorati, ubi nox advenit, iter arripientes, transmisso monte qui Lucus dicitur, per superiorem
				<lb/>Arnum descenderunt. Promiserant enim quidam oppidum illis prodere quod iuxta
				<lb/>flumen Arni existens a patrono civitatis nomen habet. Et voluerunt proditores portam capere ;
				<lb/>sed deterriti oppidanorum concursu et fortuito adventu quorumdam auxiliarium, desperata re,
				<lb/>ab incepto destiterunt. Unus etiam eorum, dissimulato itinere, ad hostes transfugit, conatumque
				<lb/>in irritum cecidisse ostendit. Ea igitur spe destituti hostes, per superiorem Arnum profecti,
				<lb/>in fines Aretinorum transierunt, praedis ac rapinis omnia foedantes. Inde per Ambram
				<lb/>fluvium in fines Senensium reversi sunt. la iis vero locis consistentes, discursiones et bellum
				<lb/>tumultuosius intulerunt. Adversus hunc repentinum motum quamquam non satis parata civitas
				<lb/>erat, tamen quaecumque potuit equitum ac peditum subsidia in Aretinos misit, quo conatibus
				<lb/>hostium obviaretur; non gebellinae factionis homines iam per ea loca sese plurimum erexerant,
				<lb/>novosque fieri motus affectabant, studio magis partium quam ulla probabili ratione inducti.
				<lb/>Inter hos eminebant maxime gentiles agnatique Saconis dudum Aretinorum tyranni,
				<lb/>quibus castella quaedam et oppida ex vetere fortuna supererant, magnaeque eorum clientelae
				<lb/>et amicitiae per agrum aretinum vigebant. Hi ergo, statim ac motum est, praecupide arripuerunt
				<pb n="248"/>
				<lb/>bellum, et suarum partium homines in spem maximam erexerunt. Itaque, haud multo
				<lb/>post et defectiones aliae fieri coeptae sunt, et Licinianum oppidum nobile quod Florentini
			<lb/>tunc possidebant, ad hostes defecit.</p>
			<p><lb/>Per idem fere tempus, adversus Bononienses, qui erant Florentinorum socii, motum est
				<lb/>bellum. Galeatius enim, missis repente copiis, alio exercitu Bononienses invasit. Praeerat
				<lb/>autem huic exercitui Iacobus Vermis veronensis. Erant et alii cum illo ductores; sed summa
				<lb/>rerum ad lacobum referebatur. Hi omnes, magno tumultu bononiensem agrum ingressi, oppida
				<lb/>quaedam expugnarunt, caeterisque subinde terribiles imminebant. Bononienses autem,
				<lb/>in eo periculo constituti, haec Florentiam celeriter nunciarunt, et auxilia poposcerunt. Itaque
				<lb/>Florentini, multis de rebus soliciti, uno eodemque tempore et de resistendo adversus propinquos
			<lb/>hostes et de sociorum tutela curam suscipere cogebantur.</p>
			<p><lb/>Iohannes Augus, inclitus ea tempestate dux, cum florentino populo militare consuetus, in
				<lb/>Apulia per hoc tempus degebat. Hunc igitur confestim evocare placuit, et simul ad Rainaldum
				<lb/>Ursinum egregiae potentiae hominem magnumque bello ducem respicere, eumque cum
				<lb/>suis copiis arcessere imperiumque totius belli per Etruriam sibi uni polliceri; in agrum item
				<lb/>picenum mittere ad milites alios conducendos. Et Augus quidem, celeriter ex Apulia movens,
				<lb/>satis mature advenit, statimque ad Bononienses missus est; magna enim ac praecipua
				<lb/>Florentinis erat cura Bononienses in societate retinendi. Rainaldus autem Ursinus in Etruria
				<lb/>expectabatur; qui cum apparatus fecisset omnes ac iter ingressus foret, doio ac proditione
				<lb/>quorumdam apud Aquilam urbem interficitur. Eius viri interitus multa turbavit; sed adfuit
				<lb/>medicina haudquaquam dispar, quod apud hostes quoque lohannes Actii, qui erat praecipuus
				<lb/>belli dux, haud multo post concepto in castris morbo ac Senas relatus, diem obivit.
				<lb/>In Bononienses vero cum pervenisset Augus, coactis in unum Florentinorum ac Bononiensium
				<lb/>copiis (ad quatuor millia equitum fuerunt, peditum autem duo millia), ad hostes duxit. Nec
				<lb/>expectaverunt hostes; sed deserta obsidione castelli Praemalcore quod tunc obsidebant, in
				<lb/>mutinensem agrum se receperunt. Augus, pulsis hostibus, reducere castella prius amissa in
				<lb/>potestatem Bononiensium nitebatur; et erat quidem optima spe bello in his locis superando
				<lb/>Habebat vero secum ad terrorem hostis Carolum Bernabovis filium et Luchinum ex eadem
				<lb/>familia ortum, ad quos imperium Mediolani successione legitima spectare dicebatur. Constituerat
				<lb/>autem, redactis in potestatem castellis primo amissis, in Mutinensium lines transire, indeque
			<lb/>adversus Mediolanensem bellum inferre.</p>
			<p><lb/>Inter haec, maior cura Florentinos detinebat. Non enim, si in Etruria resisterent, neque
				<lb/>si Bononiensium tinibus repulissent hostem, satis esse putabant ; sed ardebant animi cupiditate
				<lb/>mirabili caput ipsum hostile per Galliam invadendi. Quare, missis in Germaniam legalis, Stephanum
				<lb/>Bavariae ducem, magnis pecuniis magnisque praemiis ostensis, ut transiret in Italiam
				<lb/>commovebant. Franciscus quoque carariensem filium, qui capto parente in Germaniam se receperat.
				<lb/>Florentini excitabant, ut ad recuperandam dominationem paternam in Italiam reverteretur.
				<lb/>In Galliam quoque transalpinam legatione alia missa, lacobum Armeniaci comitem,
				<lb/>bello insignem virum, magnis propositis praemiis evocabant. Utrobique infinita quaedam vis
			<lb/>pecuniarum a Florentinis impensa.</p>
			<p><lb/>Dum haec per Galliam et Germaniam providentur, bellum nihilo segnius in Etruria gerebatur.
				<lb/>Hostes enim castella insuper quaedam aretini agri ad defectionem coegerant, tandemque
				<lb/>munitissimam arcem cui nome est Battifolle, tribus passuum millibus ab Aretio, per
				<lb/>proditionem occuparunt. Cum enim messis esset, ac oppidani metendis colligendisqae segetibus
				<lb/>intenti se populariter extra oppidum etfudissent, presbyter quidam, invitato ad epulas
				<lb/>custode arcis, iilum vi illata detinuit, ac turrim ingressus (erat enim celsa et egregia in arce
				<lb/>turris), hostes vocavit, eiusque venientibus arcem atque oppidum tradidit. Oppidani omnes
				<lb/>capti, bonaque eorum direpta fuerunt. In hoc igitur castello stationem habentes hostes, ac
				<lb/>ex propinquo loco die noctuque Aretio imminentes, et usque ed moenia assiduis prope discursionibus
				<lb/>infestantes, maximum in discrimen civitatem coniecerant. Adversus huiusmodi periculum
				<pb n="249"/>
				<lb/>illud maxime remedium fuit, quod cives aretini non secus pro tutela urbis quam pro
				<lb/>vita et pro sanguine decertabant. Cum enim dux esset hostium Saconis nepos, cuius pater
				<lb/>atque avus gebellinae factionis princeps in Aretinis fuerat, non tam Florentinorum statutus
				<lb/>quam partium studia incensis animis agebantur. Itaque et custodire urbem et vigilias impigre
				<lb/>obire et cuncta sagaciter providere nunquam cessabant. Gebellinis autem omnibus arma ademerant,
				<lb/>ueque queniquam eorum nisi per diem exire domu patiebaiitur. Per hunc modum urbs
				<lb/>illa ex maximo periculo ac pene ex hostium faucibus erepta est atque servata. Premebatur
				<lb/>tamen intolerabili bello. Nam post Battifolle occupatum ab hostibus, frquenlia castella diversarum
			<lb/>partium labe polluta rebellarunt, ac belium urbi praecupide intulerunt.</p>
			<p><lb/>Nec vero Florentini interea segnes aut trepidi erant; sed apud Colle et Bonitium coactis
				<lb/>copiis, Senenses ab ea parte usque ad moenia urbis infestabant. Itaque Senae et Aretium et
				<lb/>ager florentinus qua Senas spectat laborabat, et erat pluribus simul locis mirabili contentione
				<lb/>implicatum belium. Haec quamquam erant magna laborisque et imponsarum piena, tamen non
				<lb/>tantam pro his curam florentinus populus suscipiendam censebat, quantam pro iis quae ex
				<lb/>Gallia et Germania ad opprimendum hostem ventura auxilia mente et cogitatione providerat.
				<lb/>Intelligebat enim, si belium solummodo in Etruria sibi illatum repelleret, fore ut longitudine
				<lb/>belli civitas conteretur; liostis quippe, si per Galliam in pace degeret nec domi bellum sentiret,
				<lb/>perpetuo suffecturum ad belli sumptus in Etruria suppeditandos; sin autem per Galliam
				<lb/>pateretur belium, pecunias illi faciliter defuturas et pericula maxima novo in dominatu subiturum.
				<lb/>Domi igitur ut hostis belli periculaque sentiret necessarium videbatur. Hoc itaque
				<lb/>Consilio Florentini, per legatos suos semel atque iterum missos, ex Gallia simul et Germania
				<lb/>exercitus et proceres ad transeundum Alpes veniendumque in Italiam adversus hostem, magnis
			<lb/>pecuniis magnaque praemiorum ostentatione excitabant.</p>
			<p><lb/>Et res quidem in Germania agitatae prosperum finem habuere. Veniens enim Franciscus
				<lb/>carariensis cum Germanorum equitatu, mirabili celeritate et audacia Patavium ingressus est,
				<lb/>eamque urbem plaudentibus civibus suis statim recepit, praeter arcem quae, licet amissa urbe,
				<lb/>pro Mediolanensi tenebatur. Hoc vero ubi auditum est, confestim Iohannes Augus cum Florentinorum
				<lb/>Bononiensiumque exercitu mutinensem agrum transgressus, Rhegio ac Parmae terribiliter
				<lb/>imminebat, circa Padum inferens tumultuose belium, ne valeret hostis Patavium ad sucurrendum
				<lb/>arci auxilia mittere. Nec multo post dux Bavariae cum Germanorum exercitu
			<lb/>supervenit.</p>
			<p><lb/>Hac igitur insigni plaga percussus Mediolanensis, domi et in Gallia laborare coepit. Amissa
				<lb/>enim Patavio maxima urbe, Verona quoque et Vicentia vix in illius potestate consistebant, ad
				<lb/>omnem motum trepidae et incertae ac rerum novarum plurimum avidae. Nam Verona quidem,
				<lb/>publice sumptis armis, antiquos dominos palam invocaverat, et Vicentia vix et anxie continebatur.
				<lb/>Quod si tunc vivus fuisset Antonius veronensis, auper a Galeatio dominatu pulsus, suas
				<lb/>et ipse urbes pari terrore recepisset; sed ille interierat, relicto filio admodum parvulo. Id unum
				<lb/>populos continuit, quod caput deerat, ad quod summam rei referrent; et simul dux Bavariae
				<lb/>a Veronensibus expectatus debito tempore non venit. Itaque, deficiente spe, cives qui insurrexerant,
				<lb/>discordes inter se et alia alii volentes, seditionibus et armis concertare coeperunt,
				<lb/>donec altera pars, vocatis Galeatii ducibus et intra urbem receptis, causa fuit ut cum pernicie
			<lb/>civitatis et direptione urbis omnia subverterentur.</p>
			<p><lb/>Haud multo post Stephanus Bavariae dux per oratores suos Florentiam missos excusationem
				<lb/>proposuit, quod Veronensibus opem ferre opportuno tempore nequivisset ; impeditum enim
				<lb/>se fuisse inquit dum in Italiam properaret, cum a ducibus Austriae tum a praesule aquilegiensi;
				<lb/>ac per ea impedimenta factum esse, ut Verona, quae iam ad ipsius expectationem ab
				<lb/>hoste defecerat, amitteretur. Id vero se gravissime ferre testatus est, inque capita illorum se
				<lb/>relaturum esse dixit, qui liane sibi contumeliam intulerint. Conquestus est etiam adversus Venetos,
				<pb n="250"/>
				<lb/>quod, cum per tarvisinum agrum iter faceret, inhospitaliter nimium ac dure Tarvisii
				<lb/>portas sibi clauserint, nec se cum paucis quidem cotnitibus recreandi sui causa intrare oppidum
				<lb/>permiserint. Inter has difficultates, laetari tamen se dixit, quod adventu suo Patavium
				<lb/>sit conservatum; nam, absque sua exercitusque sui praesentia, servari urbem illam nequaquam
				<lb/>potuisse, tenentibus intra urbem hostibus munitissimam arcem, et multitudinem copiosam
				<lb/>extra cogentibus ad invadendum; esse vero consilium suum non prius exercitus Patavium
				<lb/>educere quam arx recepta fuerit; nam periculosum id foret, cum, simili ac traduxisset alio
				<lb/>copias, accedere hostis ac per ipsam arcem invadere urbem valeret: quamobrem se continuo
				<lb/>oppugnare arcem, ac sperare brevi in potestatem esse venturam ; interim vero darent operam
				<lb/>Florentini, ut exercitus quem lohannes Angus citra Padum habet, cum suo exercitu coniungatur;
				<lb/>simul enim coniunctis exercitibus, ubicumque voluerint per hostile solum castra facturos;
				<lb/>separatis autem, utrosque imbecilliores fore; praeterea se novos milites ex Germania
				<lb/>expectare; quare pecuniis opus esse, cum pro bis qui iam venerint militibus, tum pro his qui
				<lb/>expectentur; nam se quidem ac domum et familiam suam gratuito militare velie, nec pecunias
			<lb/>pro his poscere.</p>
			<p><lb/>Haec et huiusmodi dieta sunt a legatis. Responsum vero his datum est in hunc maxime
				<lb/>modum : "<q>Displicere Florentinis impedimenta duci illata, ac maximum dolorem suscepisse de
					<lb/>Veronensium casu, sed adhuc superesse maximam spem in illis civitatibus, cum quanto
					<lb/>magis eas laeserit hostis, tanto inimiciores sibi illas effecerit; quod suo adventu conservasse
					<lb/>Patavium affirmet, id et credere et gratias agere; quod vero morari circum arcem
					<lb/>statuerit, nec prius in hostem proiicisci quam arx fuerit recepta, id quidem consilium nequaquam
					<lb/>probare; maximum enim ducem cum florentissimo exerditu circa oppugnationem
					<lb/>unius arcis desidere, inutilissimum esse; Frahciscum enim carariensera cum multitudine patavini
					<lb/>populi et cum aliqua parte militum satis esse ad arcem oppugnandam et urbem tuendam;
					<lb/>ducem cum suo invictissimo exercitu in Vicentinos Veronensesque tran sire debere; facilia
					<lb/>quidem sibi futura omnia, si celeriter trepidos titubantesque adoriatur; quod si differat
					<lb/>ac tam praeclaram facultatem labi sinat, confirmabuntur interea urbes stabilitatemque recipient;
					<lb/>exercitum vero qui sit citra Padum transire ad eum nequaquam posse, maximis fluminibus
					<lb/>Pado et Athesi interfluentibus, qui neque navibus per hostile solum, neque vado
					<lb/>transmitti ab exercitu valeant; nec sane minus utile videri, si bifariam hostis infestetur
					<lb/>quam si uno loco solum, cum ipse quoque bifariam partiri vires, ac pluribus simul locis subire
					<lb/>pericula compellalur; pecunias vero quas solvisse oportuit, eas iampridem fuisse persolutas,
					<lb/>utque ipse bene novit, pro malori longe exercitu quam ipse adduxerit; quare, properent
					<lb/>modo in Vicentinos Veronensesque ducere; civitatem, cum tempus fuerit, de pecuniis
					<lb/>cogitaturam"</q>.</p>
			<p><lb/>Cum huiusmodi responso legati remissi. Caeterum ille, sive metu sive indignatione, in
				<lb/>proposito suo perstitit. Itaque, differendo primum, mox detractando, ad extremum vero aperte
				<lb/>negando, exire in hostes nunquam consensit. Hac igitur mora intercedente, motus omnis in
				<lb/>Veronensibus Vicentinisque resedit; exercitusque citra Padum nuper missus in Bononienses
				<lb/>remeavit, initio orto ob equitibus Bononiensium, qui conquesti stipendia sibi non solvi, domum
				<lb/>redire constituerunt. Id vero cum facerent, nec Angus quidem dux cum reliquo exercitu
				<lb/>stare in hostili solo confisus, retro ducens, in fines Bononiensium rediit. Per hunc modum
				<lb/>coepta adversus hostem, prospera quidem ac piena spei bonae, frigere quodammodo ac debilitari
				<lb/>coeperunt; adeoque conversa res fuit, ut qui paulo ante de mina hostis cogitabant, ne
				<lb/>ipsi paterentur ruinam formidarent. Tenebatur vero ab hostibus Patavii arx, et quamvis oppugnata
				<lb/>fortiter, resistebat. Copiae vero hostiles circa Vicentiam 'et Veronam multae convenerant.
				<lb/>Dux autem Bavariae, indignatione concepta, quasi opera sua non satis grata forent,
				<lb/>nec postulatae sibi pecuniae traderentur, deserturum se cuncta et in Germaniam abituruni minabatur.
				<lb/>Solicita igitur pro his civitas, cuncta facere decrevit quibus Patavium servaretur.
				<lb/>Quare, et pecunias insuper duci tradere cojisensit, quo ille saltem quoad arx caperetur permaneret,
				<pb n="251"/>
				<lb/>et nova Patavium auxilia mittere festinavit, iam plurimum ambigens de barbari hominis
				<lb/>fide, a quo etiam nonnihil arcane agitar! cum hoste deprehenderat. Sed erat in transmittendis
				<lb/>auxiliis difficultas maxima, quoniam ferrarienais Albertus Galeatio foederatus nulla
				<lb/>transire auxilia per sua loca permittebat. Tenebat autem usque ad Htus Adriae. Restabat
				<lb/>ut mari copiae mitterentur, ex urbe Ravenna ad fossas clodias navigaturae ; sed neque naves
				<lb/>aderant, neque Veneti ea se inimicitia adversus Mediolanensem onerare volebant. Et in Gallia
			<lb/>quidem huiusmodi conditio rerum erat.</p>
			<p><lb/>In Etruria vero enixissime gerebatur bellum, et erat, ut supra diximus, locis pluribus varie
				<lb/>implicatum. Florentini tamen praevalere videbantur; quippe Mediolanensis, domi percussus,
				<lb/>non eadem qua prius aiacritate subsidia in Elruriam submittebat. Quare Flerentini, maioribus
				<lb/>subnixi viribus, usque ad moenia Senarum hostes faticabant, ab ea maxime parte quae ad Staggiam
				<lb/>et Colle et Bonitium spectat. Praeerant autem Florentinorum militibus Donatus Azzarolus
				<lb/>eques florentinus et Biliottus Biliotti. Equilatum vero habebant optimum ex italicis et germanis
				<lb/>equitibus. Uux autem militiae nemo unus omnibus praesidebat; eaque erat causa cur non
				<lb/>continuo castra in hostili iacerent, sed propinquis Florentinorum oppidis pro castris uterentur.
				<lb/>Intra urbem vero Senarum caritas erat annonae, et pesti s eodem tempore populum affligebat;
				<lb/>nec eadem voluntas omnium erat civium. Multi bellum contra vicinos susceptum et
				<lb/>Mediolanensis adhaerentiam improbabant. Quas ob res seditione inter cives coorta, deventum
				<lb/>est ad arma; parsque nobilitatis pulsa cum suis omnibus castellis floreiitino populo adhaesit,
				<lb/>bellumque urbi Senarum intulit. In bis Orlandus Malavolta et agnati omnes et alii quidam
			<lb/>ex praecipuis familiis Senensium fuere.</p>
			<p><lb/>Per hoc ipsum tempus legati Bononiensium tres Florentiam venerunt. Erant vero ex
				<lb/>praecipuis magislratibus delecti homines. Causa vero legationis fuit, quod iam piane fatigati
				<lb/>Bononienses ac futuram sumptuum magnitudinem horrentes, deponere bellum et qualemcumque
				<lb/>potius recipere pacem cupiebant. Hi, cum audientiam civium florentinorum a magistratu
				<lb/>postulasset sibique exhibita esset, in hunc modum verba fecerunt: "<q>Si eadem opulentia nobis
					<lb/>foret, o Florentini, quam in vobis conspicimus, animus certe non deesset ad perseverantiam
					<lb/>belli, quippe et fortis est populus noster ac manu promptus, et celsi' profecio animi in periculis
					<lb/>capessendis; et in hac quidem parte nemini uni populorum Italiae civitas nostra
					<lb/>concedi. Pecuniosi vero (quod fas sit dicere) nequaquam sumus ad comparationem vestri.
					<lb/>Non enim eo ingenio sunt homines nostri, ut industria multa in acquirendo utantur, nec
					<lb/>ulli eorum per Galliam et Britanniam negotiaturi discursant ; simplices magis homines ac
					<lb/>suis rebus contenti, eo quod habent domi laetis animis perfruuntur. In huiusmodi autem
					<lb/>moribus, opulentia non fit, quam industria parit, diligentia exauget. Cum igitur bellum per
					<lb/>hoc tempus non lacertis sed pecuniis geratur, et magnitudo contentionis maximos efflagitet
					<lb/>sumptus, impar tanto dispendio, bononiensis populus veniam precatur. Hactenus enim
					<lb/>quantum potuit suffecit; iam amplius sufficere nequaquam valet. Itaque, ne socii taciturnitate
					<lb/>nostra decipiantur, hoc ipsum facere notum vobis ante tempus decrevit; nam honorum
					<lb/>sociorum esse putat nihil vel dissimulare vel occulere, nec astuto Consilio sed bona fide
					<lb/>incedere. Cunctis igitur apud nos trite discussis, non videmus supra tres menses in his
					<lb/>quibus nunc sumus expensarum oneribus perdurare posse. Quamobrem, videretur nobis hoc
					<lb/>medio tempore totis viribus annitendum, ut vel victoriam de hoste vel pacem honestam,
					<lb/>si lieti potest, consequamur. Pacem enim, si bona sit, communiter recipiendam suademus;
					<lb/>transacto autem eo tempore, si duret bellum, non videmus supra noningentos equites mercede
					<lb/>conductos ac certum aliquem peditum numerum in communem societatem posse conferre.
					<lb/>Quod si malora subsidia bellum poscit, nec ista sufficiunt quae afferre valemus,
					<lb/>pecunias mutuo nobis date, ex fide, cum poterimus, reddituris. Sin vero nec ista vultis,
					<lb/>rogant vos Bononienses, ut, cum bona venia vestra, sibi liceat pacem et concordiam per se
					<lb/>ipsos quaerere, ac onus belli deponere quod ferre non valent, in fratemitate et amicitia
					<lb/>vestra omni modo perseveraturis. Haec denunciare vobis missi sumus"</q>.</p>
			<pb n="252"/>
			<p><lb/>Ea cum dixissent legati, finem dicendi fecerunt. Percussit animos cunctorum ea denunciatio,
				<lb/>et quasi fundamenta rerum labi visa sunt; nimis enim necessaria illorum societas ad
				<lb/>bellum videbatur. Spatio igitur ad respondendum sumpto, cum ras in Consilio mature agitata
				<lb/>fuisset, tandem legatis in liunc modum florentinus magistratus respondit: "<q>Nos quidem,
					<lb/>o viri bononienses, quaecumque sigoificantur a sociis de statu rerum suarum commendare
					<lb/>solemus. Aut enim prospera sunt quae significantur, et una cum illis laetitiam sumimus;
					<lb/>ut adversa, et una cum illis remedia cogitamus. Sine sociis autem de re sociorum constituere
					<lb/>non licet. Atque nos hi sumus, qui semper de vestro populo magnam et egregiam
					<lb/>opinionem habuimus, et supra quam fortem ac manu strenuum etiam opulentum existimamus;
					<lb/>maximam enim civitatem ac rebus omnibus affluentissimam multis divitiis abundare par
					<lb/>est. Neque vero tam facultatem erogandi deesse populo vestro credimus quam voluntatem.
					<lb/>Sunt enim pergraves omnibus belli sumptus, sed praesertim populis ac multitudini, quae
					<lb/>futura pericula non discernit. Verumtamen, ut medici quos curant aegrotos urere interdum
					<lb/>ac secare compellunt et partem corporis cum dolore abiicere, quo caetera conserventur,
					<lb/>gubernatores reipublicae futurum periculum, instar medicorum, praevidentes, etiam cum
					<lb/>dolore cogere debent populos partem facultatum suarum prò conservatione caeterarum partium
					<lb/>erogare. Amissa enim libertate, in potestatem victoris omrxia transmigrant, et insuper
					<lb/>dedecus et infamia servitutis adest, quae etiam morte est a generosis hcminibus repellenda.
					<lb/>Atque illud palam est, in hoc bello principalius ab hoste civitatem vestram impeti quam
					<lb/>nostram, non quod odium sit dispar, sed quod Bononiam in potestate maiorum suorum fuisse
					<lb/>iactat, et quasi haereditariam illam reposcit; ex quo fit, ut nos magis vobis auxilium feramus.
					<lb/>Paci vero ac promissionibus eius quam confidere possitis, vos ipsi existimate per
					<lb/>exempla Patavini et Veronensis ac caeterorum quos fidei suae credentes fraudulenter pervertit.
					<lb/>Nihil tamen cupit magis quam vos a nobis disiungere. Vidit enim, stantibus simul
					<lb/>civitatibus, nocere non posse; separatas vero, vel decepturum se facile, vel oppressurum
					<lb/>conlidit. Quid igitur prudeuies viri facere debent ? Nonne in contrarium niti quam hostis
					<lb/>affectet, ut, cum ille in separatione interitum, vos in coniunctione unicam salutis viam existimetis?
					<lb/>Enimvero, non valet bononiensis populus onera belli perferre? at longe malora
					<lb/>feret, si libertatem amittet; quae enim nunc gravia videntur, tunc levia fuisse putabuntur.
					<lb/>Verum, haec mala infanda ne experiri vos sinat divina benignitas! Quod autem ad pecunias
					<lb/>mutuo postuiatas attinet, cogitare debetis quanta sint onera civitatis nostrae; nos enim,
					<lb/>ut scitìs, totum onus etrusci belli sustinemus, siné ulla participatione sociorum. Per Galliam
					<lb/>vero quis nescit quam incredibilia sint profluvia impensarum nostrarum ? Itaque, mutuo
					<lb/>postulare a nobis nec honestum nec tolerabile est. Illud vero nequaquam suendum nobis
					<lb/>videtur, quod huiusmodi colloquia per vos iudxicta inimicissima sunt utilitati vestrae. Nihil
					<lb/>est enim quod tam alere bellum possit, quam si audierit hostis altera civitatum nostrarum
					<lb/>iam esse defessam, ac de omittendis belli' oneribus et de qualicumque pace cogitare. Tunc
					<lb/>enim spem nimirum suscipiet, tunc se attoUet, tunc enixius perdurabit. Itaque, supprimendae
					<lb/>sunt huiusmodi cogitationes et voces, ac ut hostis ipse pacem appetat expectandum.
					<lb/>Multa sunt enim quae nobis spem optimam afferre debeant; recuperatio Patavii, Germanorum
					<lb/>praesentia, copiae insuper nostrae cifra Padum existentes. Ex Gallia quoque transalpina
					<lb/>magnas copias esse venturas ad ruìnam hostis irrecuperabilem expectamus. Victoria
					<lb/>profecto in manibus nostris est, nisi per socordiam iliam abiiciamus. Quare, ut decet fortes
					<lb/>viros utque nomen ac fama civitatum nostrarum flagitat, cebo et invicto animo incumbendum
					<lb/>est ad bellum ; nec illud tribus mensibus, sed vel ruina hostis, vel postulata ab eo
					<lb/>pace, quae communis civitatum nostrarum sit, metiendum. Aliter vero si fiat, non tam pacem
					<lb/>quam servitutem sub nomine pacis expectate"</q>.</p>
			<p><lb/>Legati cum hoc responso abierunt. Quae cum domi retulissent, quasi rationibus vieti,
				<lb/>Bononienses constantius quam ante perseverarunt in foedere ac viriliter bello incubuerunt.
				<lb/>Post haec Florentini omne studium converterunt ad Patavium conservandum ; quod ut
				<pb n="253"/>
				<lb/>facere possent, summa ope nixi sunt Albertum ferrariensem sibi conciliare et a coniunctione
				<lb/>Medìolanensìs disiungere; idque tandem assediti sunt, opera maxime Guidonis et Hostasii
				<lb/>Ravennae dominantium. Pace enim inter illiim et Bononienses facta, itinera patefecerunt;
				<lb/>moxque Augus magna multitudine Patavium missus, opportuno tempore ad opem ferendam
				<lb/>adfuit. Nam dux Bavariae iam abierat; hostis autem, coactis in unum viribus, Patavio imminebat.
			<lb/>Adventu novorum militum quos Angus adduxit, omne periculum depulsum est.</p>
			<p><lb/>Et dux quidem Bavariae in Germaniam rediit, nec inimicis ncque amicis satis probatus; in
				<lb/>eo tamen procul dubio utilis, quod per illius praesentiam factum est, ne Patavium ab hostibus
				<lb/>recuperaretur. Non enim retenta fuisset ab initio illa civitas, nisi ipse cum suo exercitu
				<lb/>supervenisset. In caeteris vero, cum multum nocere potuisset hosti, vel noluit vel nescivit
			<lb/>vel non ausus est.</p>
			<p><lb/>Per extremum eius anni, Iohannes Angus militiae dux cum his quae Patavii convenerant
				<lb/>Florentinorum et sociorum copiis in hostem profectus, per vicentinum veronensemque agrum
				<lb/>castra pluribus locis fecit; sed urbes iampridem confirmatae et insuper militum praesidiis
				<lb/>affatim structae, nullam motus alicuius significationem dederunt. Quare, aliquod tempus per
				<lb/>ea loca moratus dux, cum fructus nullus appareret, ac suspiciones quaedam in castris exortae
				<lb/>forent adversus faventinum Astorgium, qui cum suo equitatu erat in eadem militia, redire
				<lb/>Patavium constituit. Atque in hiberna deducti milites, finem belli eo anno fecerunt.
				<lb/>Altero dehinc anno, qui fuit nonagesimus primus supra mille trecentos, maximi insuper
			<lb/>motus et quanta nunquam prius certamina extiterunt.</p>
			<p><lb/>Florentini, post ducis Bavariae recessum, spem atque animum converterant ad Gallorum
				<lb/>in Italiam transitum. Miserant enim iampridem legatos in Galliam ad solicitandos proceres
				<lb/>gentis, pecuniam abunde pollicentes ac insuper maxima praemia futura demonstrantes. His
				<lb/>pollicitationibus et illecebris praestantem bello virum ac domi potentem exciverant, Iacobum
				<lb/>Armeniaci comitem. Erat vero summa spes in illius aventu. Qui enim Patavii hibernabat
				<lb/>exercitus si ab ea parte hostem invaderet, ab alia vero parte Galli urgerent, nullum habiturus
				<lb/>remedium hostis putabatur. Hac igitur spe concepta, Florentini omni studio accelerabant
			<lb/>illius adventum.</p>
			<p><lb/>Per idem tempus Raggiolum oppidum vehementer oppugnabatur a Florentinis. Defecerant
				<lb/>enim illius incolae ad hostes, secuti antiquas Saconis partes, et a lantedesco acceperant
				<lb/>milites; qui cum late discursiones facerent ac per Casentinum omnia turbarent, obsidere illud
				<lb/>placuit. Obsidio longior fuit, et tormentis maxime oppugnatio est peracta. Incolae enim,
				<lb/>quia supplicium formidabant, omnes diflicultates pertulerunt. Tandem vero, cum iam ferri
				<lb/>amplius non posset obsidio, milites qui erant in oppido, abire incolumes pacti, incolas deseruerunt;
				<lb/>oppidum vero capitur ac diripitur. Sed cum rixa exorta esset inter victores, quidam
				<lb/>ignem iniecerunt, quo totum oppidum conflagravit. Ex oppidanis permultos latitantes
				<lb/>incendiura absumpsit; caeleri capti ac Florentiam ducti, deque rebellandi auctoribus supplicium
			<lb/>sumptum.</p>
			<p><lb/>Florentini inter haec Gallorum ducem vehementer solicitare non desistebant. Nec ille
				<lb/>quidem segnis negotium obire; coacto siquidem impigre exercitu, ex Gallia moverat: cumque
				<lb/>circa Rhodanum pervenisset, multa in his locis impedimenta offendit. Fautores enim Galeatii
				<lb/>permulti ac potentes primo dehortationibus et precibus, deinde minis et seditione exercitus,
				<lb/>iter illius impedire nixi sunt. Nam Galeatius, formidans illius adventum, per legatos
				<lb/>suos in Galliam missos, pecunia et gratia proceres gentis solicitabat ac impediri illi transitum
				<lb/>in Italiam niiebatur. Sed ille in proposito manens, cum omnia sprevisset et seditionem exercitus
				<lb/>per caedem quorumdam sanavisset, ad Alpes contcndit, illisque demum superatis, in
				<lb/>Italiani descendit. Simulque lohannes Angus, cum de adventu Gallorum certior factus esset,
				<lb/>ipse, Patavio movens, magno tumultu alia ex parte hostem invasit. Profectus enim cum
				<lb/>exercitu per Vicentinorum Veronensiumque fines, Athesim transiit apud locum cui Porcile
				<lb/>nomen existit: inde castra per hostilem faciens, omnia tumultu trepidationeque complevit.
				<pb n="254"/>
				<lb/>Dabat vero il li facultatem permaximam, quod Galeatius omne robur exercitus sui Gallis venientibus
				<lb/>opposuerat ; per alia vero loca tanta solummodo praesidia reliquerat, quanta sat
				<lb/>oppidis tuendis. Itaque Angus, quasi vacuam regionem nactus, permagnam habuit facultatem
				<lb/>quacumque libuerit pervadendi. Qui cum in Veronensi aliquot dies castra fecisset, tandem
				<lb/>Mincium amnera primo, deinde Ollium non procul ab oppido Soncino transgressus, per brixiensem
				<lb/>et bergomatem agrum duxit, tandemque ex his locis ad flumen Adduam pervenit. Apud
				<lb/>id flumen, quoniam vado transmitti non poterat, cum exercitu constitit; et accidit, ut octavo
				<lb/>calendas iulii, quo die cursus equorum Florentiae celebratur, secus Adduam foret exercitus.
				<lb/>Legati vero Florentinorum qui tunc aderant, Robertus Aldobrandini, Andreas Victori, Nicolaus
				<lb/>Uzzanensis, ludicrum equorum civitatis nomine in ripa Adduae celebrari fecerunt, stante
				<lb/>trans amnem ingenti multitudine hostium ad id ludicrum spectandum. Distabat autem is
				<lb/>locus ab urbe Mediolano non amplius sexdecim millibus passuum. Angus igitur cum exercitu
				<lb/>in his locis existens, adventum Gallorum laetus praestolabatur. Galli autem, secuti ducem
				<lb/>suum, cum in radices Alpium descendissent, iter per citeriorem Galliam faciebant, ad
				<lb/>sinistram habentes Padum amnem, quem si transirent, Ticinus etiam ab illis fuisset postea
				<lb/>transeundus. Id vero quia difficile putabatur, ne inter duo flumina includerentur, sic faciebant
			<lb/>iter, ut dextra Apenninum montem, sinistra Padum haberent.</p>
			<p><lb/>Necessarium nobis videtur hoc loco situm eius regionis breviter describere, ut his qui
				<lb/>legunt clarius innotescat. Gallia cisalpina a septentrione quidem habet Alpes; a meridie
				<lb/>vero apenninum montem; ab oriente adriaticum mare; Padus autem fluvius, inter Appenninum
				<lb/>et Alpes decurrens, mediam planitiem per longum secat et in adriaticum mare se condit.
				<lb/>Flumina vero omnia quae vel ex Alpibus vel ex Apennino descendunt, in Padum recipiuntur;
				<lb/>sed incliti maxime amnes ex Alpibus fluunt; habent enim Alpes locis pluribus maximos
				<lb/>amoenissimosque lacus, ex quorum singulis flumina oriuntur, ut Ticinus ex Verbano, Addua
				<lb/>ex Lario, Ollium ex Sibinno, Mincius ex Benaco. Mediolanum igitur inter Padum et Alpes
				<lb/>situm est: habet vero ex altera parte Ticinum amnem, ex altera Adduam. Galli ergo, ut
				<lb/>diximus, ad sinistram Padum habe,ntes, secus fluvium iter faciebant. Erat vero eorum propositum,
				<lb/>cum eam regionem praeteriissent qua Ticinus Padum ingreditur, tunc, quamprimum
				<lb/>facultatem nacti forent, Padum transire ac Mediolano exercitum admovere. Hoc igitur proposito
				<lb/>iter facientes, cum magna sui spe magnoque terrore hostium adventabant; esse vero
				<lb/>in Gallorum exercitu ferebantur quindecim millia equitum, pugnacissimorum hominum, praeterea
				<lb/>multitudo ingens pediium, lixarumque et calonum turba quae castra sequi consuevit.
				<lb/>Galeatius autem mediolanensis Alexandriam oppidum tenebat, posueratque in eo loco Italorum
				<lb/>optimum equitatum ducesque belli egregie peritos. Erant cum Gallus Florentinorum
				<lb/>legati duo, Rainaldus lanfiliatii eques florentinus et lohannes Riccius. Hi Gallos ac praecipue
				<lb/>eorum duces ab omni dimicatione quantum poterant auctoritate ac rationibus revocabant,
				<lb/>suadentes ut, vitata interim pugna, Mediolano copias admovere properarent; alterum enim
				<lb/>exercitum ibi praestolari, qui se cum Gallis coniungat; eo facto victoriam certissimam esse
				<lb/>in manibus nec hostem expectaturum. Nec ea quae dicebantur vana erant. Incredibilis
				<lb/>profecto metus hostem invaserat, adeo ut simul ac sinistrum ali quid sensi sset, Papiam (ubi
				<lb/>erat eius aula) deserturiis crederetur. Legati igitur ista monebant: Galli autem innata gentis
				<lb/>ferocia in omne periculum mere promptissimi erant. Itaque expugnato oppido cui Castellacio
				<lb/>nomen est, longe ab Alexandria sex millibus passuum, cum in eo loco constitissent,
				<lb/>tandem ad ipsam Alexandriam, ubi copias hostium convenisse audierant, pugnaturi duxerunt.
				<lb/>Erant tunc immensi calores; nam ad octavum calendas augusti haec agebantur. Equites
				<lb/>autem hostium intra moenia intenti, equis virisque recentibus adventum Gallorum expectabant.
				<lb/>Illi fessi et calore fatigati per meridiem advenerunt. Addunt errorem alium; ubi enim
				<lb/>propinquarunt oppido, descendentes ex equis, aciem struxerunt pedestrem, densam quidem
				<lb/>et procul dubio superiorem futuram, si pectoribus et lacertis pugnaretur. Ita structi, ad
				<lb/>hostes contenderunt, relictis post se aliquo intervallo equis quibus fuerant advecti. Hostes
				<pb n="255"/>
				<lb/>vero, cum ea conspexissent, emisso per alias portas equitatu, transversis itineribus ad equos
				<lb/>impetum fecerunt, profligatisque custodibus equos ipsos sessoribus vacuos magna ex parte
				<lb/>abduxerunt; reliqui palati per agrum longe a suis aufugerunt. Ex hoc iam conditio Gallorum
				<lb/>deterrita reddebatur; ncque enim aderant equi quibus abire possent, et in pugnam a
				<lb/>fronte non exhibebatur. Itali enim, ex equis pugnare consueti, pedestrem Gallorum aciem
				<lb/>equitatu a lateribus maxime lacessebant, ac procellas equestres interdum dantea, mirum in
				<lb/>modum fatigabant. Quod si quando Galli sese cohortantes in hostes facto impetu progrederentur,
				<lb/>cedentes equites facile abibant; mox redeuntes in ordinem, Galles persequebantur.
				<lb/>Per hunc modum cum aliquandiu eos fatigassent, tandem omnino defessos ac sese vix sustinentes,
				<lb/>calore ac lassitudine magis quam ferro superarunt. Comes ipse Arminiaci, Gallorum
				<lb/>dux, ab hostibus captus, ex vulnere in praelio accepto ac ex animi dolore et corporis aerumna
				<lb/>proxima nocte interiit. Caeterorum vero Gallorum plurimi interfecti, reliqui capti sunt; nam,
				<lb/>quia equis carebant, fere nemo evasit. Per hunc modum maximi labores ac infiniti pene
				<lb/>sumptus florentini populi in transitu Gallorum facti, in irritum cecidere. Decies centena et
				<lb/>ducenta sexaginta sex millia florenorum auri expensa per eos menses relata ad aerarium comperio.
				<lb/>Legati florentini qui cum Gallis erant in manus hostium devenerunt. Victoria fuit
				<lb/>ingens ac piena et profecto necessaria hosti in summo tunc discrimine constituto.
				<lb/>Victis apud Alexandriam Gallis, duces hostium in illa exultatione victoriae perquam celeriter
				<lb/>adversus alium exercitum, qui ad Adduam stabat, duxerunt. Iohannes autem Augus,
				<lb/>quamquam profligatos fuisse Gallos audierat, tamen, quia ab hostibus manabat rumor, non
				<lb/>penitus lidem adhibendam censebat; retro tamen aliquanto castra movit, et in agro cremonensi
				<lb/>apud vicum cui nomen est Paterno constitit. In eo loco dum esset Augus, hostes repente
				<lb/>supervenenint, nec longius ab eo mille quingentis passibus posuerunt castra. Erat inter
				<lb/>utrumque exercitum nuda planities, quam rivus arbustis consitus dirimebat. Hostes igitur
				<lb/>cum in propinquo essent, frequenter transmisso rivo nostros ita lacessebant, ut usque ad castra
				<lb/>impetum facerent. Angus vero suos omnes intra castrorum munimenta continebat, nec
				<lb/>quemquam in hostes exire patiebatur. In hunc modum quatuor dies perseveratum. Cernere
				<lb/>vero erat alacres hostes ob victoriam nuper de Gallis partam, alteram se victoriam manibus
				<lb/>habere existimantes ; et augebantur quotidie adventitio milite, nec abire posse Florentinorum
				<lb/>sociorumque exercitum praedicabant. Augus, cum aliquot dies insultum hostium pertulisset
				<lb/>ac patientia sua auxisset illorum audaciam, tandem suos arma capere ac intentos signum expectare
				<lb/>iubet; cumque hostes iactabundi advenissent ac superiorum dierum fiducia tumultuosius
				<lb/>subiissent castra, signum confestim dat, emissusque bifariam equitatus, dextra laevaque
				<lb/>hostes invadit. Committitur ingens praelium; sed quia sub ipsis castris pugnabatur, et quod
				<lb/>iampridem ad hoc ipsum structae parataeque erant acies, non tulerunt hostes, sed ad extremum
				<lb/>fracti, cum ingenti suorum strage praecipites aguntur. Caesi ex his permulti; capti etiam
			<lb/>equites supra mille ducentos, et in his praecipui quidam ductores.</p>
			<p><lb/>Hac plaga hostibus inflicta cum eorum iactantia perculsa esset, movere postridie signa
				<lb/>Augus constituit. Quare prima statim luce ad Ollium duxit. Hostes vero, licet non eadem
				<lb/>qua prius audacia, tamen secuti sunt, ac postremum agmen interdum lacessebant. Cum ad
				<lb/>flumen Ollii ventum esset, timens Augus ne transitu ipso ab hostibus invadatur, in hunc modum
				<lb/>providit. Sagittarios anglicos quos in exercitu habebat (ad quadringentos hi fuerunt)
				<lb/>flumen transire fecit, et per ulteriorem ripam dextra laevaque collocavit, ac exinde ferire
				<lb/>hostes, cum advenirent, iussit; in postremo autem agmine equites delectos constituit, qui hostes
				<lb/>submoverent; caeteram multitudinem transire mandavit. Cum omnes iam transiissent, praeter
				<lb/>delectos equites qui agmen claudebant, tunc equites ipsi ad ripam venientes transire coeperunt.
				<lb/>Hostes autem illos persecuti, a sagittariis in ulteriori ripa stantibus submovebantur,
				<lb/>qui viros equosque sagittis ferientes a flumine repellebant; atque ita, licer magno cum labore,
				<lb/>nullo tamen cum detrimento, flumen transmissum est. Post eam diem liberior fuit incessus.
				<lb/>Augus enim, celeriter anteveniens, nullo impediente, Mincium amnem tiansivit. Restabat
				<pb n="256"/>
				<lb/>Athesis fluvius. In eo transmittendo, summa difficultas ac periculum maximum fuit. Nam
				<lb/>cum appropinquaret Augus, et per ea loca exercitum duceret, hostes, ruptis aggeribus fluvii,
				<lb/>regionem totam inundarunt. Ea difficultas ac periculum valde turbavit Florentinorum sociorumque
				<lb/>exercitum. Terram siquidem operientibus aquis, quo se verterent nesciebant; et
				<lb/>simul hostes secuti vestigia supervenerant. Quare, nec ante proficisci, impedientibus aquis et
				<lb/>hostibus a tergo imminentibus, neque rursus in eo quo constiterant loco, ob defectum commeatus,
			<lb/>dìutius manere posse videbantur.</p>
			<p><lb/>In bis angustiis cum esset exercitus, periculosum caeterum necessarium consilium Augus
				<lb/>capit. Ante lucem repente mOvens, per aquosa duxit, diemque totam ac secutam noctem
				<lb/>profectus, tandem in arido constitit, ac inundationem fluvii inter exercitum suum et hostes
				<lb/>mediam dereliquit. Hostes ab initio nostros deseruisse castra nequaquam intelligebant; quippe
				<lb/>Augus ad speciem vexilla imminenti loco affixa reliquerat in castris, quae hostes procul cernentes
				<lb/>ibi exercitum esse putabant. Sed cum neque viri neque equi ulli prodirent, appropinquantes
				<lb/>demum exploratores deserta repererunt castra; neque tamen hostes secuti sunt,
				<lb/>quoniam longe iam abierant nostri, et ipsi inundationem et insidias formidabant. Post haec
				<lb/>Augus, ad ripam Athesis, qua sibi commodius fuit, profectus, centra Montagnanam Patavinorum
				<lb/>oppidum (haec amica iam erant loca) Athesim navibus transiit. Ibi in tuto constituti,
				<lb/>reficere se ex longa fluctuatione et quasi naufragio perrexerunt. Amissi sunt in eo itinere
				<lb/>pedites omnes; equites quoque permulti, quicumque videlicet parum robusti fuerunt. Illud
				<lb/>autem censuerunt omnes, non alium quemquam ducum, praeter unum Augum, ex tantis diflcultatibus
				<lb/>servare exercitum potuisse. Fuit enim dux rei militaris aetate sua omnium peritissimus:
				<lb/>et erat tunc extrema aetate, quae prudentiam et cautionem augere ducibus solet,
			<lb/>nam iuvenes plerumque ferver et audacia praecipites agit.</p>
			<p><lb/>Qua aestate haec per Galliam gerebantur, eadem aestate alìus Florentinorum exercitus
				<lb/>Senarum moenia pulsabat. Fuerunt autem in eo equitum quatuor millia, peditum vero mercede
				<lb/>conductorum duo millia. Inter hos erant sagittarii genuenses ad mille ducentos, expugnationibus
				<lb/>aptissimi. Omnes hae copiae apud Colle oppidum convenerunt; profectique illuc
				<lb/>duo ex decemvìris, vexilla publica, ut moris est, duci tradiderunt. Observatum est de coelo
				<lb/>in traditione signorum. Dux exercitus fuit Loysius campanus, propter egregiam rei militaris
				<lb/>famam evocatus. Ts ergo, armato structoque exercitu, cum extra portas oppidi vexilla suscepisset,
				<lb/>statim movens, in Senenses duxit, ac prima die apud Isolam fecit castra, postridie
				<lb/>vero in Rosiae plano; inde mox in alia atque alia loca transiit. Causa vero crebrae mutationis
				<lb/>castrorum illa fuit, quod circa maturationem segetum erat, intra urbem vero Senas
				<lb/>caritate defectuque annonae plurimum laborabatur, et si nova perderentur frumenta, irreparabilem
				<lb/>inopiam hostes subibant. Ob eam rem malori studio adhibito cuncta populabantur,
				<lb/>saepius de industria motis castris, quo magis omnia deperìrent. Commeatus exercitui ex florentino
				<lb/>aretinoque agro, prout magis huic vel illi appropinquabant, praebebatur. Capta sunt
				<lb/>quaedam munita loca ab exercitu et incendio conflagrata; pugnae insuper quaedam circa
			<lb/>urbem commissae, et capti ex Senensibus nobilissimi quidam cives.</p>
			<p><lb/>Cum esset in Senensibus Florentinorum exercitus ac maxima detrimenta cladesque inferret,
				<lb/>nuncii celeres Florentiam attulerunt profligatos apud Alexandriam Gallos, et alterum
				<lb/>exercitum qui ad Adduam fuerat circumventum ab hostibus evadere non posse. Quibus
				<lb/>auditis, ceciderunt Florentinorum animi ac futurum horrere coeperunt; neque enim credibile
				<lb/>videbatur hostes post tantam victoriam esse quieturos; iamque venire in Etruriam arbitrabantur;
				<lb/>quibus autem copiis resisterent duobus per Galliam exercitibus amissis, nequaquam
				<lb/>videbant. Cum tamen paulo post incolumem esse Augum et exercitum qui cum illo erat cognovissent,
				<lb/>spem ac vigorem animi resumpserunt, ac se ad bellum parantes, Augum et exercitum
			<lb/>in Etruriam revocarunt.</p>
			<p><lb/>Galeatius autem, cum ex magno periculo domi respirasset, quo parem Florentinis cladem
				<lb/>inferret ac Senenses oppressione hostium liberaret, victrices copias suas Etruriam mittere
				<pb n="257"/>
				<lb/>constituit. Quare, apparatibus celeriter factis, Iacobus Vermis veronensis militiae dux, iubente
				<lb/>illo, exercitum paulo ante victorem per placentinum agrum ad Apenninum duxit, eiusque
				<lb/>mentis superato iugo, circa Macram fluvium descendit ; inde, transmisso lucensi agro, in Pisanos
				<lb/>devenit. Inter haec, Augna Bononiam accesserat; qui cum iter hostium cognovisset,
				<lb/>superato et ipsc Apennini iugo, in Pistorienses descendit; nec ulla subinde mora in Miniatenses
				<lb/>profectus, contra hostes constitit. Dux vero hostium ex Pisanis in Volaterranos; ex
				<lb/>Volaterranis rursus in Senensium fines cum exercitu transiit, volens et conlìrmare civitatem
				<lb/>superiore bello afflictam, et copias quae in Senensibus erant sibi adiungere. Ea cum celeriter
				<lb/>confecisset, retro conversus, ad Colle et Bonitium duxit, habens equitum supra duodecim
				<lb/>millia, peditum vero mercede conductorum tria millia; praeterea ex Senensibus et Pisanis
				<lb/>voluntariorum multitudo ingens sequebatur. Cum his copiis agrum florentinum ingressus est.
				<lb/>Bonitii convenerant duces et milites florentini populi. Erant vero duces duo: Loysius
				<lb/>campanus, qui ea aestate bello per Etruriam praefuerat, et Iohannes Angus poslea evocatus.
				<lb/>Habebant vero praestantissimum equitatum ex Italis et Germanis per Italiam militare consuetis;
				<lb/>sed erant dispares numero: hostes enim longe plures potentioresque habebantur. Nostri
				<lb/>tamen, opportunitate oppidorum freti, equestria praelia' in his locis multa commiserunt; nec
				<lb/>uno in loco consistebant nostri, sed apud Colle et Staggiam et Bonitium partiti fuerant. Id
				<lb/>eo Consilio fecerant duces, quod neque sub divo castra facere tutum exstimabant, nec uno
				<lb/>in oppido omnes includere copias possibile erat. Hostes igitur postera vel tertia die structis
				<lb/>aciebus Bonitium praetergressi, inter Certaldum et Vicum super Elsa flumine castra fecerunt;
				<lb/>inde Miniate versus duxerunt, quo ex vicinis Pisanorum finibus commeatum habere possent.
				<lb/>In his locis aliquot dies commorati, tandem, transmisso Amo, secundis aut tertiis castris in
				<lb/>agrum pistoriensem devenere. Ibi expugnato castello cui Casale nomen fuit, circa illud consederunt.
				<lb/>Nostri autem duces ad Emporium primo constiterant. Mox ubi in Pistorienses
				<lb/>transiisse hostes cognoverunt, Arnum per Signiae pontem transgressi, ad Titianum duxerunt,
				<lb/>ibique iuxta oppidum posuerunt castra. Distabant vero castra nostrorum ab hostium castris
			<lb/>millia passuum non amplius duobus.</p>
			<p><lb/>Inter haec magna sociorum auxilia supervenerunt: a Bononiensibus equitum duo millia,
				<lb/>sagittarii quadringenti. Praeerat Bononiensium equitibus Iohannes Barbiani comes. Miserunt
				<lb/>et alii socii auxiliares copias. Ex agro quoque florentino et aretino incredibilis multitudo in
				<lb/>castra confluxerat. Itaque, nec duces rei militaris periti neque magnitudo exercitus civitati
				<lb/>defuit; adeoque pares erant, ut non detrectarent Florentini pugnam, sed ultro se fortunae
				<lb/>praelii oiferrent. Apparatus certe fecerunt omnes, tamquam haud dubie pugnaturi. Hostes
				<lb/>vero, deterriti magnitudine copiarum quae singulis diebus in castra Florentinorum confluebant,
				<lb/>penuria etiam commeatus impediti, abire statuerunt. Quare, ante lucem moventes, ad
				<lb/>Victolinum castellum duxerunt. Ibi, transmisso colle, in subiectam planitiem circa Nebulam
				<lb/>fluvium descenderunt. In faucibus autem collis qua transeundum erat praesidia equitum et
				<lb/>peditum reliquerunt, qui ab insecutione nostros arcerent. Hoc postquam auditum est Florentinorum
				<lb/>in castris, arma raptim sumpta simt, et clamabant omnes ruendum esse post fugientes
			<lb/>hostes; neminem eorum incolumem abire oportere.</p>
			<p><lb/>Adversus hunc temerarium motum praecipitemque militum voluntatem Augus pertinacissime
				<lb/>resistebat. Sciebat enim prudentissimus dux quam periculosum esset ad nutum hostis
				<lb/>circumagi; permultae quidem vel in fuga ipsa insidiae consueverunt esse. Quare satis esse
				<lb/>dicebat, si liostes aufugerent, seu id simulatum, seu id verum esset; proinde abire illos sinerent,
				<lb/>ac sese suis ordinibus continerent. His verbis ac praesenti auctoritate milites regens,
				<lb/>perstabit, missisque omnes in partes exploratoribus, iter ac progressum hostium sciscitabatur.
				<lb/>Cum tandem certior factus esset maiorem hostium partem circa Nebulam fluvium descendisse,
				<lb/>in collibus vero partem restare, validas equitum turmas ac pedites magno numero praemisit
				<lb/>ad hostes qui in colle remanserant invadendum. Ipse cum reliquo exercUu structus intentusque
				<lb/>sequebatur. Qui praemissi erant equites, celeriter progressi, hostes qui in colle restabant
				<pb n="258"/>
				<lb/>invasere, statimque acer pugna committi coepta est; sed nostri, aucta continuo ad clamorem
				<lb/>manu fiduciaque sequentis exercitus, meliori spe dimicabant. Hostibus vero continuo
				<lb/>decrescebant vìres, propterea quod descendebant assiduo, nec ulli regrediebantur. Et iam
				<lb/>multitudo peditum nostrorum supervenerat, et undique magno clamore et impetu invadebat.
				<lb/>Quare, tandem fracti hostes, non sine magna caede profliganlur. Capti equites hostium
				<lb/>supra ducentos: inter quos Taddeus Vermis propinquus ducis et Vannes Appianensis pisanus
				<lb/>et Gentiles camerinensis fuere; peditum vero supra trecentos caesi, quorum maximam partem
			<lb/>ex Pisanis et Senensibus fuisse tradunt; ingens praeterea multitudo capta.</p>
			<p><lb/>Ea Victoria sublatis militum animis, neque iam ducis praecepto neque alia ulla re contineri
				<lb/>potuerunt, quin descenderent ex collibus ac postremum agmen hostium invadere proerarent.
				<lb/>Erant iam hostes apud plebem Nebulae, ibique structi ac compositi suos expectabant;
				<lb/>qui cum invaderentur a nostris, conversi e vestigio hostes, incaute ruentes in se,
				<lb/>nostros non sine magno detrimento usque ad colles ipsos ex quibus descenderant praecipites
			<lb/>egerunt. Ita, qui non paruerunt duci, temeritatis suae poenas dedere.</p>
			<p><lb/>Hostes post haec continuato itinere, cum persequeretur nemo, transmissis Florentinorum
				<lb/>finibus, se in agrum lucensem receperunt. Exercitus autem noster circa Nebulam fluvium
				<lb/>castra fecit, laetus atque exultans ob hostium fugam, qui pugnam detrectantes, cum eam petere
				<lb/>simulassent, clam abiissent. Post haec admodum varie in his locis hostes versati sunt.
				<lb/>Primo enim, ex finibus Lucensium Serezzanam versus profecti, Galliam repetere videbantur.
				<lb/>Mox vero, quasi mutato Consilio, in Pisanos reversi, circa Cascinam et ea loca constiterunt,
				<lb/>ac pugnam se poscere iterato iactabant. Ob eam rem auxilia sociorum revocata propere
				<lb/>fuerunt, quae post fugam hostium magna ex parte abierant. Nec tamen pugnatum est, sed
				<lb/>in longum res protracta. Hostes enim per agrum pisanum et lucensem diutius castra fecerunt;
			<lb/>nostri autem illis oppositi ab ingressu finium nostrorum illos arcebant.</p>
			<p><lb/>Per hoc ipsum tempus, Rancum aretini agri castellum obsessum est a Florentinis. Tenebant
				<lb/>vero illud Saconis agnati et bellum Aretio inferebant. Obsidere igitur illud placuit;
				<lb/>et quia inexpugnabile erat, cuniculis maxime res tentata; verum irritus ad extremum labor
			<lb/>apparuit.</p>
			<p><lb/>Stante igitur per lucensem pisanumque agrum exercitu hostium, nostris vero per ea loca
				<lb/>adversus eos oppositis. Ranco autem in Aretinis obsesso, pacis mentio exorta est. Erat iam
				<lb/>autumni extremum, frigoraque et pruinae deducendum in hiberna militem suadebant. Belli
				<lb/>autem clades hinc inde inflictae, pacem aequabilem recipere posse videbantur. Fuerat vero
				<lb/>iampridem mentio pacis inducta, primo per Petrum Gambacurtam pisanum, eo maxime tempore
				<lb/>quo dux Bavariae in Italiam venire dicebatur, deinde per ducem Genuensium, cum
				<lb/>Gallorum exercitum transire in Italiam cognitum esset. Utrumque tempus alienum a pace
				<lb/>Florentini existimarant. Itaque, licet aperte illam non repudiassent, tamen differendo ac
				<lb/>socios allegando, rem in longum protraxerant. Sed iam cessante Gallorum ac Germanorum
				<lb/>spe, Florentinorum animi ferebantur ad pacem. Quare, intercedentibus amicis et hinc inde
				<lb/>suadentibus, legati Genuam missi sunt a Florentinis et sociis et a Galeatio mediolanensi.
				<lb/>Adfuerunt et romani pontificis legati ad pacem suadendam adiuvandamque. Magnus enim
				<lb/>per Italiam motus fuerat huius belli, et ad quietem omnium pertinere illius sedatio videbatur.
				<lb/>Florentinorum legati fuerunt tres: Philippus Adimar, Ludovicus aretinus. Guido Thommasi.
				<lb/>In tractanda vero pace difficultates plurimae oriebantur, maxime prò Patavii negotio.
				<lb/>Franciscus enim carariensis liberationem parentis apud hostes capti obstinatissime flagitabat;
				<lb/>hostis vero Patavium urbem reposcebat. De Senensibus quoque non parva erat contentio,
				<lb/>quod Florentini Tholomeos et Malavoltas nobilissimas familias, quae per id bellum domo
				<lb/>pulsae exulabant, reduci in urbem Senarum petebant. Erat quoque de castellis aretini agri
				<lb/>in eo bello captis disceptatio, ac praesertim de Liciniano. Tandem, post multas variasque
				<lb/>disceptationes, cum satis iam tritae res viderentur, et quid honeste peti vel negari posset
				<lb/>deprehensum esset, et quibus in rebus superessent differentiae appareret, quo pax concluderetur
				<pb n="259"/>
				<lb/>ad arbitrium amicorum differentias retinere. Fuerunt autem arbitri tres: Riccardus
				<lb/>Carazzolus neapolitanus, magnus Rhodi magister (is tum aderat a pontifice romano legatus),
				<lb/>et Antoniotus Adurnus Genuensium dux, suo privato nomine. Additus est his honoris gratia
				<lb/>populus genuensis, in cuius urbe pax agitabatur, sed pro una duntaxat persona; idque expresse
				<lb/>actum, ut nihil ratum foret nisi quod ab ominbus concorditer laudaretur. Ante sententiam
				<lb/>vero, cum de observatione futurae pacis sermo esset, et dicerent ii qui rem tractabant fideiussores
				<lb/>idoneos ab utraque parte esse praestandos, respondens Guido Thomasii, unus ex legatis
				<lb/>florentinis, "<q>Ensis, inquit, fideiussor sit. Iam enim Galeatius et quid nos possimus expertus
				<lb/>est, et nos quid ipse possit experti sumus "</q>. Hanc generosam vocem adversarii quoque
				<lb/>probaverunt, turpe existimantes metum estendere, cum alii non metuerent. Arbitri igitur, re
			<lb/>mature discussa, demum ex compromisso pacem pronunciarunt.</p>
			<p><lb/>Per eam pacem urbs patavina cum omnibus oppidis quae in potestatem suam redegerat
				<lb/>Francisco carariensi adiudicata fuit. Damnatus autem, ut penderet Mediolanensi quingenta
				<lb/>florenorum millia in annos quinquaginta, singulis videlicet annis decem millia. De parente
				<lb/>autem liberando nihil expresse actum; spes tantummodo dabatur Galeatium ex propria liberalitate
				<lb/>illum fore dimissurum. Castella hinc inde ablata, excepto Liciniano (id enim in pendenti
				<lb/>remansit), ut redderentur provisum; utque exules Senensium honorum suorum fructus
				<lb/>perciperent. Idem actum de patavinis exulibus. Illud insuper additum, ne Galeatio mediolanensi
				<lb/>exercitum vel copias ullas ultra Aquam frigidi versus Etruriam mittere seu habere
				<lb/>liceret, nisi Senenses vel Perusini vel eorum alteri a Florentinis sociisve aut complicibus Florentinorum
			<lb/>vexarentur; tunc enim mittere et auxiliari licere.</p>
			<p><lb/>In hac sententia maxime querelam habuit pensio pecuniarum Patavino imposita. Nam
				<lb/>caetera aequis animis Florentini et socii pertulerunt; hoc unum indignati sunt. Nec vero
				<lb/>clam fuit ducem et populum genuensem pro Galeatio stetisse, et quaedam pene violenter a
				<lb/>Riccardo neapolitano contra legatorum florentinorum voluntatem extorsisse. Attamen laudatis
			<lb/>acquiescere Florentini statuerunt. Per hunc modum pax recepta est et ab armis cessatum.</p>
		</div>
		<pb n="260"/>
		<pb n="261"/>
		<div type="book">
			<lb/><head>Liber undecimus</head>
			<p><lb/>Principio insequentis anni, etsi pax erat, suspiciones tamen nequaquam parvae
				<lb/>exortae sunt ex huiusmodi causa. Actum fuerat in pace, ut provideretur ab
				<lb/>alterutris, ne equites et pedites qui vel apud Florentinos et socios vel apud
				<lb/>Mediolanensem militassent, ita dimitterentur, ut in societatem latrocinii coirent.
				<lb/>Id duabus cautelis assequi posse videbantur; una, si non tota simul agmina sed paulatim dimitterentur;
				<lb/>altera, si duces ad eam rem idoneos penes se retinerent. Florentini igitur et
				<lb/>socii id bona fide servaturi erant; at enim qui cum hoste militaverant ductores quidam, non
				<lb/>diu post pacem factam, secedere ab ilio et in societatem coire coeperunt, iterque a Bononiensibus
				<lb/>et Ferrariensibus postulare; quod nisi concederetur, vi se transituros minabantur.
				<lb/>Ea res suspiciones maximas peperit, ne simulata ab hoste missione, vires sibi reservaret, ac
				<lb/>sub alterius nomine Florentinos sociosque adoriretur. Negare igitur iter placuit, et auxilia
				<lb/>Bononiam a Florentinis missa sunt, quo illorum conatibus repugnaretur, et simul Galeatio
				<lb/>scriptum pro observatione conventorum. Sed cum Florentinorum auxilia in Bononiensibus
				<lb/>erant, ductores illi et equites de quorum transitu dubitabatur, diverso itinere per agrum parmensem
				<lb/>in Etruriam descenderunt. Inde per lucensem pisanumque agrum profecti, secus
				<lb/>inferum mare in lines Senensium devenere; mox inde vadentes, longo circuitu in Picentibus
				<lb/>constiterunt, maiorem latrocinii societatem augentes. Ibi cum satis aucti roboratique fuissent,
				<lb/>reverti in Etruriam ac civitates vexare minabundi coeperunt, et ad redemptionem sui populos
			<lb/>compellere.</p>
			<p><lb/>Haec permagnam suspicionem Florentinis et sociis afferebant. Augebat vero suspicionem
				<lb/>obstinatio Senensium, qui contumaciter infensisque nimium animis post pacem remansisse
				<lb/>cernebantur. His addebatur inhumana tractatio legatorum florentinorum, qui dudum apud
				<lb/>Alexandriam capti fuerant. lohanni enim Riccio post pacem factam additi compedes, ac
				<lb/>triginta millium florenorum indicta redemptio, cum prius quatuor dumtaxat millia postularentur.
				<lb/>Denique Galeatius ipse per Carolum Zenonem venetum et Pasquinum cremonensem
				<lb/>familiares suos edici fecerat Iohanni Riccio, quamvis digna mortis supplicio commisisset, ob
				<lb/>machinamenta veneni se adversum procurata, tamen poenam mortis remittere, pecunias modo
				<lb/>illi cuius mancipium esset prò redemptione sua exsolveret. At enim tam excessiva erat pecuniarum
				<lb/>summa, ut palam esset rem impossibilem ab eo postulari. Itaque macerare illum
				<lb/>carceris aerumna statuisse apparebat, infensionemque animi et odium in cives florentinos etiam
				<lb/>post pacem illi remansisse. Accedebat insuper, quod Franciscum carariensem seniorem
				<lb/>nihilominus captum retinebat, et quod exules patavinos studiosius quam par erat fovere videbatur.
				<lb/>Haec omnia erant talia, ut non abiecisse illum cogitationem belli deprehenderetur.
				<lb/>Ob eas suspiciones. Florentini et socii foedus inter se renovare constiluerunt. Quamobrem,
				<lb/>
				<pb n="262"/>
				<lb/>Bononiae convenientes singulorum legati, societatem eisdem ferme conditionibus quibus erat
				<lb/>prius renovarunt. Fuerunt in eo fcedere Florentini, Bononienses, Patavinus, Ferrariensis ;
				<lb/>illud quoque in foedere adscriptum, ut cuicumque aut civitati aut principi venire in foedus
				<lb/>volenti locus esset. Ob quam facultatem haud multo post Mantuanus in societatem foedusque
				<lb/>accessit. Ita Florentini et socii pacem verbis praedicantes, optimo Consilio se adversus futuri
				<lb/>belli insidias muniebant. Commovit tamen maxime Galeatium Mantuani confoederalio, nec
				<lb/>verbis querelisque pepercit, ac Florentinos pacem nolle sed bellum optare conquestus est;
				<lb/>suosque et ipse apparatus clam et astute moliebatur, ut postea de Pisanis apparuit.
				<lb/>Florentiae ludi eo anno magnitìcentissime acti sunt, ob honorem Francorum regis; significaverat
				<lb/>enim rex ad gaudium et laetitiam Florentini populi lilium sibi primogenitum natum
				<lb/>esse. Hoc igitur suscepto nuncio, devota regio generi civitas ob eam rem ludos solemnes
				<lb/>ad diem certam indixit, idque late per Italiam divulgavit. Genus hoc ludorum torniamentum
				<lb/>vulgo appellant; est autem pugna equestris armis et apparatu, et certamine verum praelium
				<lb/>repraesentans. Cum ergo dies pugnae advenisset, incredibilis multitudo spectandi causa Florentiae
				<lb/>convenit. Luserunt iuvenes obstupendo pene apparatu. Equi erant bellaces et acres
				<lb/>stragula veste insigniter ornati; iuvenes autem ipsi pari ornatu equis insidebant, thorace et
				<lb/>casside et omnibus armis affatim muniti: versicolor vestis auro muriceque insignis arma contegebat,
				<lb/>nec quicquam deerat ad veram pugnam nisi quod enses quibus pugnabatur nec aciem
				<lb/>neque cuspitem habebant; erant tamen ferri et graves et ad feriendum accommodati. Fecerunt
				<lb/>autem turmas iuvenum duas: singulis autem turmis dux suus erat suaque insignia quibus
				<lb/>disgnosceretur. Prima die structi ornatique solummodo transmiserunt; altera vero die pugnam
				<lb/>mirabili spectantium laetitia commiserunt, modo cuneatim modo sparsim sese mutuo pervadentes;
				<lb/>insectationesque et fugae et conversiones et dimicationes fuerunt spectaculo dignae,
				<lb/>pugnatoresque aliqui excellenti virtute in ea pugna claruerunt. Haec apud regem Francorum
				<lb/>et alios principes relata famam civitatis antea magnam grandius extulerunt.
				<lb/>Haud multo post ludos editos, legati Mediolanensis Florentiam venere. Hi, cum optimam
				<lb/>principis sui voluntatem erga pacis observantiam multis verbis praedicassent, si qua suspicio
				<lb/>subesset, ad eam se responsuros ac satisfacturos obtulerunt; nihil enim gratius illi fore quam
				<lb/>omnem suspicionem de medio toUere, ut quemadmodum pura mente incendit, ita existimetur.
				<lb/>Cum ad haec generaliter responsum fuisset, iìorentinum scilicet populum de illius voluntate
				<lb/>optima nequaquam ambigere, putareque se pacem firmam certamque habere, suscipiens verba
				<lb/>unus ex legatis, "<q>Non est satis, inquit, o Florentini, isto modo agi. Non enim ideo missi
					<lb/>sumus, ut generaliter ageremus, sed ut responderemus his propter quae vos suscepisse suspiciones
					<lb/>princeps noster cognovit. Ea quoniam vos tacetis, a nobis exprimentur. Tria,
					<lb/>ut ab oratore vestro intellectum est, suspicionem de illius voluntate apud vos pepererunt.
					<lb/>Unum, dimissio copiarum, quae mox aneto numero in societatem latrocinii colere; alterum,
					<lb/>obstinati Senensium animi; tertium, quod Franciscus carariensis senior et legati vestri non
					<lb/>sunt dimissi. Horum singulorum excusationes legitimas audite, ut desinatis aliquando suspicari.
					<lb/>Primo, quantum ad copias attinet, erant apud illum permagnae equitum copiae
					<lb/>multique et praeclari ductores, quos omnes magno suo incommodo apud se retinuit, ea solummodo
					<lb/>causa, ne dimissi quietem patriae conturbarent. Tres tantum ex multis ab eo
					<lb/>discesserunt: Broglia videlicet et Brandolinus, quos propter conventiones cum illis ab initio
					<lb/>initas retinere non potuit, et Biordus perusinus, qui conducente ac postulante romano pontifice
					<lb/>dimissus est, cui etiam Bononienses socii vestri ab eodem pontifice rogati iter liberum
					<lb/>concessere. De Biordo igitur nulla vobis insta querela esse potest. Quid autem de superioribus
					<lb/>illis duobus? multo minus; non enim in terra et locis Galeatii vires suas auxerunt,
					<lb/>sed cum illis ipsis quas ab initio adduxerant copiis abierunt; qui etiam, ne vos sociosque
					<lb/>vestros attingerent, per longa itinera ac prope de via in agrum picenum unde conducti
					<lb/>fuerant reversi sunt. At enim postea in societatem latrocinii coierunt ! Quid ad ipsum ?
					<lb/>neque enim praestare debet, ne huiusmodi genus hominum, postquam ab eo discesserint,
					<lb/>
					<pb n="263"/>
					<lb/>latrocinentur; nec sane id posset. Quin edam, ex his qui vobiscum durante bello militarunt
					<lb/>magna ex parte societas illa latrocinii conflata est; nec sane colluvies illa quemquam magis
					<lb/>offendit quam Perusinos et Senenses illius complices et amicos. Quamobrem, querelam
					<lb/>facere de copiis dimissis alienum est a ratione. Quid duritiem Senensium ? An quisquam
					<lb/>imputare illi debet, qui, statim recepta pace, ad quietem illos cohortatus est, ac deprecatus,
					<lb/>ut omnem praeterilarum oiifensionum memoriam deponerent; et quia duriores sentiebat,
					<lb/>mìlites omnes suos illinc removit, quo illi ademptis viribus mitiores redderentur ? Quod si
					<lb/>ex pristini contentionibus adhuc residet aliquid vulneris in eorum animis, nec eradicari
					<lb/>usque ad hunc diem potuit, sperandum est fore, ut brevi tempore consenescat, praesertim
					<lb/>cum ipsi per se nihil moliri queant quod sit a vobis formidandum. Reliqua est querela de
					<lb/>Francisco carariense patre ac de legatis vestris; quae quidem iusta foret, si de illis liberandis
					<lb/>in pace convenissent ; sed cum illoruin liberatìo non fuerit promissa neque concessa,
					<lb/>quis nunc admirari vel imputare principi nostro debet, si illi non dimittantur, praesertim
					<lb/>cum Franciscus iste iunior qui Patavii dominatur non humanitate ac benevolentia (quod
					<lb/>perfacile illi fuisset) parentis remissionem studuerit promereri ? Legati autem vestri, apud
					<lb/>Alexandriam belli iure capti, in eorum qui ceperunt manus devenere; quos nec redimere
					<lb/>ipse debuit, neque illis qui iure belli ceperant auferre. Ex his tamen splendidus eques
					<lb/>Rainaldus Ianfìliatii satis humaniter dimissus fuit; lohanni autem Riccio fortuna contigit
					<lb/>venisse in manus militis durioris animi, qui infinita quaedam ab ilio speraret. Haec autem,
					<lb/>ut videtis, nihil ad se; nam ipse quidem, quantum in eo est, lohanni Riccio humanitatem
					<lb/>exhibuit. Si igitur quisquam fuerit, qui de optimo illius animo suspicalus sit, eam suspicionem
					<lb/>deponere constantissime debet. Ipse certe si suspicari vellet, plures probabili oresque
					<lb/>causas haberet suspicandi, ob receptionem Mantuani, pene in visceribus eius dominii
					<lb/>existentìs, et ob foedus tanto studio renovatum et auctum; quae omnia videri possunt non
					<lb/>ad quietem respicere "</q>.</p>
			<p><lb/>Legati Mediolanensis ista dixere. Florentini autem, cum legatorum dieta recenserent,
				<lb/>in primis admirabantur quod illi dixerant, ex legato Florentini populi tria illa suspicionem
				<lb/>afferentia cognovisse; constabat enim nunquam de hac re mandatum alicui legato traditum
				<lb/>fuisse. Tandem vero compertum est Gratiam quemdam heremitanum, insignem ea tempestate
				<lb/>theologum, qui aliis de rebus ad Galeatium missus fuerat, quasi monendo et hortando,
				<lb/>illa ex se ipso protulisse. Itaque, responsum legatis datum est nunquam florentinum populum
				<lb/>de optimo illius animo post pacem dubitasse; quod autem de tribus illis querelis dictum
				<lb/>ab eis sit, se certissime scire nunquam legato suo talia commisisse; quare, si forsitan dixerit
				<lb/>quispiam de suspicione concepta, ex se ipso dixisse; de facto autem Mantuani, nequaquam
				<lb/>admirari eum debere; non enim amicitiam illius cum Florentino populo nunc incipere sed esse
				<lb/>perveterem, nec pro bello cuiquam inferendo in societatem fuisse receptum, sed pro pace
				<lb/>quieteque servanda; actumque expresse fuisse in eo foedere quod renovatum est, ut pax servaretur,
				<lb/>nec adversus illius conventa quicquam fieret; quibus etiam de rebus oratores missuri
				<lb/>sint ad Galeatium, per quos non dubitant quin piane facìant satis. Cum hoc responso legati
				<lb/>remissi sunt. Post haec, omnia quae a legatis dieta responsaque illis fuerant sociis significata
				<lb/>sunt, ac oratores ad Galeatium delecti Philippus Adimar, Rainaldus Ianfiliati equites et
			<lb/>Guido Thomasii, inclitus ea tempestate vir.</p>
			<p><lb/>Eodem anno motus ingens in Pisanis fuit, Petrusque Gambacurta princeps eius civitatis
				<lb/>interfectus est. Quibus de rebus altius repetentes, pro cognitione earum pauca dicemus.
				<lb/>Pisanorum civitas satis diu sub gubernatione Petri Gambacurtae requievit. Is fuit modesti
				<lb/>vir animi et Florentino populo in primis amicus. Habuit vero adiutorem rerum agendarum
				<lb/>Iacobum Appianensem scribam; qui, cum multos annos ei obsecutus esset cunctaque etiam secretissima
				<lb/>arduissimaque tractaret, in eam paulatim ascendens devenit potentiam, ut dominatori
				<lb/>etiam ipsi formidabilis esset. Factionem enim sibi non mediocrem comparaverat in Pisanis,
				<lb/>praesertim eorum liominum qui Mediolanensi favebant, Florentini adversabantur ; nam has
				<pb n="264"/>
				<lb/>quidem partes Iacobus ipse vehementer hauserat, filiumque eius Vannem vigente nuper bello
				<lb/>ad Galeatium palam miserat adversus Florentinos militaturum. Hic Vannes in fuga illa hostium
				<lb/>ex agro pistoriensi facta captus a nostris fuit; quae res facinus iam compositum longius
				<lb/>retardavit. Ostendit vero Galeatius quanti faceret hunc iuvenem quamque sibi placerent
				<lb/>illius cogitata, quod Iohannem Riccium, de cuius captivitate ac retentione supra diximus,
				<lb/>Appianensi concessit, quo filium redimeret. Redempto igitur iuvene ac Pisas reverso, suspiciones
				<lb/>maiorem in modum creverunt, multique Petrum monebant, ut ab insidiis caveret. Nec
				<lb/>sane ipse negabat, sed adversus Lanfranchos inimicos suos, ne quid mali pateretur, sese munire
				<lb/>praedicabat. Petrus autem Gambacurta, utpote vir bonus, qui non de alio crederet
				<lb/>quod non ipse faceret, quamvis saepe admonitus, fidem non adhibebat. Itaque antevenit
				<lb/>Appianensis, ac Petro Gambacurta cum filiis interfecto, imperium sibi civitatis arripuit.
				<lb/>Haec res Florentinos vehementer turbavit. Creditum est enim ac pro certo habitum cuncta
				<lb/>illa quae Pisis gesta fuerant ex voluntate atque Consilio Galeatii processisse, quo civitas
				<lb/>pisana in favorem ac nutum eius magis converteretur, studiaque redemptionis iuvenis et favores
				<lb/>egregie impensos ex conscientia iam cogitati facinoris provenisse. Ipse profecto Appianensis
				<lb/>post caedem factam imperiumque civitatis receptum, ita sese Galeatio tradidit, ut
				<lb/>cuncta referre ad illius nutum videretur. Ita, prò Mantuano pene de gremio Mediolanensis
				<lb/>recepto, ipse pisanam urbem non minus in visceribus Florentinorum existentem in suas partes
			<lb/>voluntatemque traduxit.</p>
			<p><lb/>Oratores ad Galeatium, ut supra diximus, electi, cum omnia paravissent ad iter, superveniens
				<lb/>Pisanorum casus profectionem retardavit, praesertim cum Rainaldus lantìliati eo tempore
				<lb/>praeses provinciae per inferiorem Arnum esset, ac Pisanorum motus praesentiam eius
				<lb/>in illis locis necessario flagitarent. Differre igitur missionem placuit, ac tandem alius in eius
				<lb/>locum suffectus est. Profecti demum ad Galeatium legati Florentinorum sociorumque, placare
				<lb/>illius mentem de Mantuano ac de renovato foedere conati sunt ; non enim bellum meditari
				<lb/>sed pacem, nec mali alicuius gratia societatem esse initam. Haec legatorum dieta ille
				<lb/>se credere simulabat. Itaque satis placate tunc discessum est. At enim non multo post
				<lb/>multorum literis ex Gallia significatum fuit Nicolaum neapolitanum Galeatii legatum apud regem
				<lb/>Francorum caeterosque proceres diffamationem gravissimam adversum Florentinos vulgavisse,
				<lb/>asserentem illos contra iìdem ac iusiurandum quod recenti pace praestitissent bellum
				<lb/>moliri, eiusque gratia conspirationem maximam iniisse, nec uUo modo posse quiescere. Qua
				<lb/>de re cum civitas apud Galeatium per literas expostulasset, respondit ille per oratores nunquam
				<lb/>id mandatum legato suo dedisse; fateri tamen, dum Mantuanum et caeteros conspirare
				<lb/>ac tantam confoederationem parari videret, se pertimuisse; sed postquam certior factus fuerit
				<lb/>illa non ad bellum parari sed ad pacem, desinisse timere, ac generum suum regis Francorum
				<lb/>fratrem his de causis in Italiam transi're volentem prohibuisse; quod si de se quidquam suspicentur
				<lb/>Florentini et socii, foedus et societatem et omnia offerre quae pertineant ad suspiciones
				<lb/>tollendas. Audientes vero haec Florentini, fidem his se adhibere simulabant, nec
				<lb/>adhibebant tamen. Denique res per hunc modum fere triennio ducta est, cum aperte bellum
			<lb/>non esset, cuncta tamen hinc inde suspicionibus redundarent.</p>
			<p><lb/>Altero dehinc anno, qui fuit secundus post pacem, nihil fere memoratu dignum est
				<lb/>actum. Florentini tamen et socii cum se corroborassent, Ariminenses, Faventinos, Ravennates,
				<lb/>Imolenses, Tifernates in societatem foedusque susceperunt. Quo autem plures accedebant
				<lb/>ad foedus, eo crebriores molestiae sequebantur, ob copias in societatem latrocinii pluribus
				<lb/>locis per Italiam coactas, quae confoederatis terrores et damna varie inferebant; et Mantuanus
				<lb/>pene in gremio Mediolanensis constitutus ac de iure Mincii amnis cum ilio disceptans,
				<lb/>magnis in suspicionibus versabatur. Sociis quoque Inter se querelae oriebantur, quae interpositionem
				<lb/>Florentinorum persaepe flagitabant. Per huiusmodi fere res annus traductus est,
			<lb/>nulla insigni re foris gesta.</p>
			<p><lb/>Domi vero eodem anno motus fuit, sumpsitque arma populus et concionem egit armatus.
				<pb n="265"/>
				<lb/>Per eam concionem quidam Albertorum pulsi; reliquis eius familiae honores in republica
				<lb/>adempii. Causa vero huius fuisse creditur non tam recens aliquod admissum quam vetus
				<lb/>partium contentio, ex eo tempore coepla, quo Henedictus eius familiae princeps armalus in
				<lb/>foro adfuit, dum supplicium illud indii^num de Petro Albicio ac de caeteris optimatibus sumeretur:
				<lb/>cuius rei indignatio atque dolor in mentibus filiorum agnatorumque resederat.
				<lb/>Per eamdem concionem certo numero civium delectorum potestas data est reipublicae
			<lb/>reformandae. Hi sortitionem magistratuum quinquennium refecerunt.</p>
			<p><lb/>Eodem anno Iohannes Augus militiae dux Florentiae diem obiit, publicoque civitatis
				<lb/>funere elatus est. Fuit autem genere anglicus, sed longa militia per Italiam assuetus in multisque
				<lb/>versatus bellis, famam et gloriam rei militaris sibi praecipuam comparaverat.
				<lb/>iam tertius post pacem intrarat annus. In eo rursus anno magni rerum motus noviter
				<lb/>exorti et ad bellum reditum est; non tamen adversus Galeatium mediolanensem apertum fuit
				<lb/>bellum, sed adversus alios eo submittente. Mortuo siquidem Alberto ferrariensi, Nicolaus
				<lb/>eius filius admodum adolescens in principatu successit. Accius vero ex eadem familia, ob
				<lb/>suspicionem affectati imperii Ferrariae commorari vetitus, primo Venetias, inde Florentiam
				<lb/>se contulerat. Hic autem moram trahens satis honesle ac magnifice et in honore apud cives
				<lb/>habitus, cum aliquod lempus eo modo perstitisset, demum, cupiditate dominandi per se ipsum
				<lb/>ardens et ab aliis insuper quibusdam incensus, clam Florentia abiit cum paucis comitibus et
				<lb/>in Flaminiara se contulit; inde mox propius accedens, per amicos et clientes contractis subito
				<lb/>viribus, repentino tumultu cuncta involvit, ut non solum in lus locis quae ad Argentam et
				<lb/>Ravennam conversa existunt, verum etiam in Mutinensi defectiones variae tierent, ac extremo
				<lb/>in periculo status Nicolai poneretur. Cognovit statim civitas Accium non suis viribus sed
				<lb/>alienis ista moliri, et quis esset auctor machinatorque et qua de causa non ignoravit. Itaque,
				<lb/>primo reducere Accium prò amicitia familiae ad arbitrium conata est; mox ubi illum alieniorem
				<lb/>sensit, ad tutelam Nicolai utpote socii et confoederati surrexit. Nec parva quidam fuit
				<lb/>contentio, nec exigui temporis. Favebant enim Accio Ravennates et Forolivienses; Iohannes
				<lb/>vero Barbiani comes, vir militaris et magnum habens equitatum, domi suae Accium receperat
				<lb/>et enixissime adiuvabat, defectionesque oppidorum ab ea quidem parte plurimae sunt
				<lb/>secutae. In Mutinensi vero, aliae equitum turmae, quibus praeerant Philippus et Marcovaldus
			<lb/>pisani, omnia pervadebant; nec deerant etiam accolarum favores.</p>
			<p><lb/>Per idem tempus, alia multitudo equitum et peditum in societatem coacta, quibus praeerant
				<lb/>Broglia et Brandolinus, Gargonsam castellum aretini agri furtim occupavit, discursionesque
				<lb/>hostilem in modum per vicina loca faciens, praedis ac rapinis cuncta involverat.
				<lb/>Ob eas turbationes decemviros publica auctoritate ad curam belli creare placuit; qui
				<lb/>magistratus post pacem fuerat intermissus. Hi et adversus Gargonsam militem opposuerunt,
				<lb/>qui a populationibus hostem cohiberet, et Ferrariam magna equitum auxilia miserunt, quibus
				<lb/>praefuit Conradus comes. Ita bellum in Aretinis et Ferrariensibus eodem tempore concitatur.
				<lb/>Utrobique vero Galeatii factum subesse non erat obscurum ; nam qui Gargonsam occupaverant
				<lb/>equites, paulo ante ab eo dimissi fuerant, et a Senensibus eius amicis commeatu et
				<lb/>subsidiis palam iuvabantur, et qui rursus Ferrariensem premebant, ab eodem auctore proficisci
				<lb/>cernebantur. Accium denique ipsum nequaquam per se tanta posse vel ausum fuisse manifestissime
				<lb/>apparebat. Florentini igitur, ista cernentes, ita susceperunt ferrariense bellum, ut
				<lb/>non aliena sed propria ras agi videretur; nam Bononienses quidem, sive metu earum copiarum
				<lb/>quae in Mutinensi convenerant, sive amicitia Accii, velut medii quidem perstabant.
				<lb/>Per idem tempus, legati imperatoris romani Patavium primo, inde Mantuam venientes,
				<lb/>significarunt Vincislaum imperatorem ac Boemiae regem audivi sse contentiones quae illis et
				<lb/>sociis eorum sint adversus Mediolanensem: itaque constituisse, ob eas res, si modo confoederati
				<lb/>velint, in Italiam transire ad Mediolanensis potentiam retundendam, quo rebus sui contentus
				<lb/>sit, alienas vero nequaquam invadat. Haec legatorum oblata et Patavino et Mantuano
				<lb/>peroptima videbantur, illiusque adventum in Italiam suscipiendum adiuvandumque censebant;
				<pb n="266"/>
				<lb/>at enim Florentini periculosum nimis consilium existimabant, ob metum ac suspicionem Mediolanensis,
				<lb/>alium maioris fastigii principem in Italiam arcessere. Itaque, pervicerunt tandem
				<lb/>Florentini, ut legatis responderetur nullum sibi ad praesens esse bellum adversus Mediolanensem,
				<lb/>sed pacem agere, quam servaturum esse illum contldant; quod si aliquando secus
				<lb/>lìerent, tunc ad principem confugituros esse ac benignis illius pollicitationibus usuros. In
				<lb/>Galliam tamen haud multo post legatis missis, foedus cum Francorum rege quaesiverunt, putantes
			<lb/>per hanc maxime viam Galeatium contineri posse.</p>
			<p><lb/>Eo qui secutus est anno, qui fuit nonagesimus quintus supra mille trecenlos, eaedem
				<lb/>contentiones civitati fuere. Statim enim ab initio et aretini et ferrariensis belli cura premebat.
				<lb/>Erant in Aretinis magnae hostium copiae, qui Gargonsam tenentes, cuncta circum loca
				<lb/>praedis et rapinis et caedibus reddebant infesta. In Ferrariensibus autem Accius et cum eo
				<lb/>Iohannes Barbiani comes omnia pervadebant. Utrumque tamen feliciter confectum est bellum.
				<lb/>Nam in Aretinis quidem, cum ferverei maxime certamen, praeter spem ac expectationem,
				<lb/>depositum fuit ab hostibus. Galeatius enim mediolanensis, ductores illos et equites ad
				<lb/>alias opportunitates traducere volens, auctor fuit, ut Gargonsa Florentinis redderetur; qua
				<lb/>ex re et gratiam iniit ut mediator, et nihilominus suam rem egit. In Ferrariensibus autem
				<lb/>longius bellum et durius fuit certamen, nec viribus solum verum etìam fraudibus certatum.
				<lb/>Barbianensis enim, pactus magna prò mercede Accium interfìcere, alium quemdam Accio
				<lb/>similem illius vestitu indutum occidit; quem cum eis quibuscum pactus erat caesum ac sanguine
				<lb/>foedatum osteadisset, mercedem accepit ingentem vim argenteorum vasorum, et duo
				<lb/>insuper Nicolai oppida, Lucum videlicet et Conselice; quibus receptis, haud multo post Accius
				<lb/>vivens incolumisque maximo cum risu et laetitia se multitudini ostendit. Ex hoc iam
				<lb/>deterior Nicolai conditio etfecta est ac rebelliones crebriores inductae. Miscuerat se huic
				<lb/>certamini faventinus Astorgius, qui et sua sponte, cum esset Barbianensis inimicus et Florentinorum
				<lb/>rogatu, bellum susceperat, et crebris discursionibus Barbianeneem Acciumque vexabat.
				<lb/>Inter haec multitudo agricolarum et colonorum Inter Ferrariam et Argentam insurrexit,
				<lb/>armisque sumptis, novis rebus studebat. Quorum fiducia cum Accius sine Barbianensi Padum
				<lb/>transiisset, ac sese illì admiscere pergeret, sentiens haec faventinus Astorgius, cum suo Florentinorumque
				<lb/>equitatu (ad mille ducentos equites fuere) cumque peditum multitudine Faventia
				<lb/>profectus, Padum navibus traiecit. Inde Accium ac suos repente aggressus, eos sine
				<lb/>magno certamine profligavit; et, quod maximum fuit, Accius ipse a Conrado comite Florentinarum
				<lb/>copiarum duce captus est, et Faventiam ductus, ibique carcere asservatus. Per liunc
				<lb/>modum Accii conatus cecidere, etsi postea reliquiae huius belli et in Mutinensi et in illis
			<lb/>ipsis locis diutius permanserunt.</p>
			<p><lb/>Capto Accio rebusque eius profligatis. Florentini ductores suos et milites quos per illa
				<lb/>loca habebant ad obsidendum Barbianum miserunt. Erat enim Florentinis adversus Iohannem
				<lb/>Barbiani comitem indignatio, quod dudum ab initio acciani tumultus, cum orator Florentini
				<lb/>populi pro rebus componendis ad Accium venisset, ac eum deterreret a bello, Iohannem
				<lb/>etiam Barbiani comitem ne adversus Nicolaum ferrariensem bellum inferret liberius commoneret,
				<lb/>ac Florentinos nequaquam id laturos esse protestaretur, hic inquietus et militaris vir,
				<lb/>contumelia verborum usus: "<q>Quanta, inqnit, haec vestra arrogantia est! Iam enim tota Italia
					<lb/>nemo crepitum facete poterit, cui interesse nolitis. Quidquid per Etruriam, Galliam, Flaminiam
					<lb/>emergit, pertinere ad arbitrium vestrum existimatis; magistri et gubernatores omnium
					<lb/>esse vultis. Et nunc adversus Accium, ex illa familia ortum quam vobis amicam
					<lb/>praedicatis, quod ìura sua persequi velit, denunciatis bellum, ac mihi caeterisque illius
					<lb/>iustitiae fautoribus, si illi auxilio erimus, comminamini. Ite igitur; et vos me cum equitatu
					<lb/>meo intra fines vestros expectate ; neque enim alibi quam in terra vestra armatus rem vobiscum
					<lb/>transigam"</q>.</p>
			<p><lb/>Cum supra contumeliam verborum facta improba sequerentur, non tulit florentinus populus,
				<lb/>sed copiis ad Barbianum missis, iactantiam illius sic retundit, ut qui se armatura expectari
				<pb n="267"/>
				<lb/>in terra Florentinorum minabundus denunciaverat, eum domi et intra propria moenia
				<lb/>obsideret. Venit etiam faventinus Astorgius; et Nicolai ferrariensis copiae et circa Lucum
				<lb/>et alia illius oppida consederunt. Tota res tamen atque coeptum florentini populi videbatur.
				<lb/>Quamobrem Bononienses palam questi sunt, indignantes aperte, quod Florentini illis in locis
				<lb/>oppida acquirere et possidere vellent; ac Iohanni corniti adversus Florentinos non occulte
				<lb/>favebant. Idem faciebant Ravennates et Imolenses, nequaquam amantes Florentinorum
			<lb/>vicinitatem.</p>
			<p><lb/>Militabat per hoc tempus apud Galeatium mediolanensem Albericus Barbiani comes,
				<lb/>huius Iohannis propinquus. Erat vero Albericus vir magnus et princeps militiae Galeatii.
				<lb/>Hic ergo, dolens oppida sua obsideri, commeatum a Galeatio petierat et omnia parabat, quasi
				<lb/>ad opem ferendam venturus. Id Galeatius per oratorem suum Florentinis denunciaverat, noe
				<lb/>se continere posse Albericum ostenderat, quominus ad succursum domus suae veniret. Hoc
				<lb/>igitur nuncio et simul indignatione Bononiensium, et quod iam satis poenarum ille dederat
				<lb/>proterviae suae, obsidionem sponte sua Florentini dissolverunt. In reductione vero exercitus
				<lb/>aliam rem non minus arduam aggressi sunt Castrocarum obsidere. Tenebat id oppidum Thomas
				<lb/>quidam novianus a pontifice sibi dudum in custodiam traditum ; postea, mortuo pontifice,
				<lb/>propria auctoritate retentum. Hic, amicitiam habens cum Florentinis ac illorum opibus saepe
				<lb/>defensus, tandem in sermonem venerat oppidum illis tradendi. Non negligenda res visa fuerat;
				<lb/>sed quo abesset querela, ante omnia a romana sede illud impetrare placuerat. Id cum
				<lb/>factum esset, possessor oppidi, sive poenitentia ductus, sive quod non quantum sperabat pecuniarum
				<lb/>sibi tradebatur, relieta Florentinorum amicitia et propinquis tyrannis reconciliatus,
				<lb/>oppidum in potestate sua contumaciter retinebat. His igitur aliquo tempore dissimulatis, tandem,
				<lb/>cum illis in locis copiae essent quae a Barbiano redibant, Florentini, opportunitatem
				<lb/>praesentium copiarum secuti, Castrocarum obsidere coiistituerunt; repenteque circa illud positis
				<lb/>castris magnaque vi peditum evocata, oppidum undique cinxerunt, et praesidia contra
				<lb/>illud duo (quas bastias vulgo appellant) munierunt, in quibus positi milites, obsidionem urgebant.
				<lb/>Hanc quoque obsidionem molestissime tulerunt Bononienses usque adeo, ut legatis Florentinorum
				<lb/>tunc Bononiae existentibus edicerent non esse passurum bononiensem populum,
				<lb/>ut Florentini in Flaminia dominatum acquirant ; satis illis Etruriam esse debere. Forolivienses
				<lb/>vero maxime hoc indignabantur, quoniam in vestibulo pene eius civitatis id oppidum
				<lb/>est situm, nec tam propinquam Florentinorum potentiam sine horrore cemebant. Denique
				<lb/>vicinorum omnium par erat indignatio, praeterquam faventini Astorgii, qui favere populo florentino
				<lb/>et in hoc et in caeteris per id tempus videbatur. Ex hoc apparatus iam fiebant,
				<lb/>conspirante universa Flaminia ad obsidionem tollendam, magnaque equitum agmina ex agro
				<lb/>piceno locisque aliis evocabantur. Quae cum tandem ad Forum Livii convenissent, ac peditatus
				<lb/>ex cunctis Flaminiae oppidis pene innumeris equitibus iungeretur, magnitudine copiarum
				<lb/>deterriti qui castris Florentinorum praeerant, relictis circa Castrocarum duobus praesidiis
				<lb/>cum manu militum qui ea praesidia tuerentur, caeteram omnem multitudinem Mutilianam
				<lb/>reduxerunt. Hostes autem venientes quaecumque obsessis deerant intulerunt, et praesidia
				<lb/>contra oppidum munita viceversa obsederunt. Ita ncque maturum neque satis consideratum
				<lb/>Castrocari coeptum tunc tinem habuit non congruentem honori civitatis. Non enim solemni
				<lb/>deliberatione obsessum fuerat oppidum; sed opportunitate copiarum quae tum in Flaminia
				<lb/>erant, quasi extra propositum susceptum fuerat bellum. Itaque levitatem consilii non bonus
				<lb/>exitus brevi redarguit. Et bellum quidem Castrocari, intercedentibus Venetis caeterisque amicis,
				<lb/>tunc depositum est, praesidiaque circa oppidum a Florentinis communita in manibus Francisci
			<lb/>carariensis deposita.</p>
			<p><lb/>Haec in Flaminia eo anno gesta. In Etruria vero, equites illi qui Gargonsam dimiserant
				<lb/>haud multo post repentino impetu Lucenses invaserunt. Factum hoc opera Iacobi appianensis
				<lb/>existimatum est, cupientis Lucam quoque imperio suo adiungere. Florentini vero,
				<pb n="268"/>
				<lb/>ubi haec senserunt, statim quantum habebant domi conductorum equitum Pisciam miserunt,
				<lb/>quod oppidum non amplius distai a Luca quam decem millibus passuum, eaque auxilia obtulerunt
				<lb/>Lucensibus, ac per legatum hortati sunt illos ad libertatem conservandam. Quibus
				<lb/>oblationibus et auxiliis confirmati Lucenses, equitatum florentini populi in urbem receperunt,
				<lb/>ac per eum egregie se lutati sunt; quin etiam egressi Luca equites, aliquot praelia satis prospera
				<lb/>commiserunt. Quamobrem, desperantes ad extremum hostes se quidquam profecturos,
				<lb/>abire constituerunt; abeuntes vero palam captivos et praedam per ipsam pisanam urbem vadentes
				<lb/>duxerunt; quae quidam res animos Lucensium exacerbavit magis. Lucenses igitur,
				<lb/>tantis affecti iniuriis a Pisanis, a Florentinis vero in tantis ac tam arduis periculis adiuti,
			<lb/>posthac in foedus et amicitiam florentini populi concessere.</p>
			<p><lb/>Eodem anno Galeatius mediolanensis titulum ducatus ab imperatore romano suscepit,
				<lb/>cum prius virtutum comes nuncuparetur. Hoc ille Florentiam significavit quasi benevolus et
				<lb/>amicus, legatosque mitti petiit ad celebritatem honoris sui; idque a civitate factum est. Miserunt
				<lb/>et aliae civitates et principes ab ilio rogati, magnoque conventu oratorum et procerum
			<lb/>peracta solemnitas fuit.</p>
			<p><lb/>Per extremum huius anni motus in republica fuit ex huiusmodi causa. Donatus erat
				<lb/>Azzarolus eques florentinus ex familia nobili et admodum honorata; ipse quoque vir magnae
				<lb/>virtutis magnaeque auctoritatis, et in gubernanda republica haud dubie princeps. Hic, cum
				<lb/>omni superiori tempore eadem sensisset quae caeteri qui una secum in republica versabantur,
				<lb/>tunc, quaecumque tandem illum causa induceret, mentem converterat ad eam partem civium
				<lb/>quae ab honoribus exclusa fuerat restituendam. Idque cum Angelo Ricoveri vexilliferi filio
				<lb/>et cum aliis quibusdam agitaverat. Res erat difficilis et ardua et non sine contentione transitura;
				<lb/>tamen confisus auctoritate et polentia sua se perfecturum sperabat. Cum igitur haec
				<lb/>intellexissent ii qui rempublicam gubernabant, confestim insurgentes, huiusmodi propositum
				<lb/>exagitare coeperunt, ac ita se comparare, ut nullo modo paterentur tale quidquam fieri;
				<lb/>iamque priores commonefacti sese erexerant ad rem, si quis eam tentaret, improbandam, et
				<lb/>quasi inimicam publice quieti puniendam. Quo metu deterriti Angelus Ricoveri et Guido
				<lb/>quidam scriba, qui totius secreti erant conscii, impunitate promissa, cogitationem et ordinem
				<lb/>rei magistratibus aperuere. Donatus ergo, ea de causa ad priores vocatus, ab amicis et familiaribus
				<lb/>suis (quorum satis magna erat multitudo) retinebatur, suadentibus, ut domi maneret
				<lb/>ac manum suorum colligeret; quorum concursu munitus, aut perficiet quae cogitarit aut
				<lb/>certe nihil mali patietur. Fautores quidem ac suasores ita monebant. Ille vero, inter spem
				<lb/>ac metum ambiguus, cum aliquanto stetisset, tandem parere statuit, plurimum condsus auctoritate
				<lb/>sua et propinquorum favore, quorum aliqui in magistratu erant. Cum in palatimn venisset,
				<lb/>captus ac retentus est. Quo facto omnes illius fautores dissipati, nusquam posthac
				<lb/>comparuerunt. Ipse, biduo custoditus, demum tertia nocte sic in exilium agitur, ut de palatio
				<lb/>ad portam cum multitudine armatorum deduceretur, ne inimici nocere illi valerent. Acti
				<lb/>praeterea in exilium sunt complures ex eo genere hominum qui restitutionem affectabant.
				<lb/>Obfuisse huic magno viro duo maxime existimantur; primum nimia potentia, nec ea
				<lb/>ipsa coercita; deinde libertas reprehendendi nimia; quarum altera invidiam, altera malevolentiam
				<lb/>plurimorum sibi comparavit. Legati ad civitatem missi domum illius frequentabant ;
				<lb/>et omnes quibus aliquid negotii cum civitate erat, ad hunc tanquam ad patronum confugiebant;
				<lb/>quae quidem res nec ab amicis quidem illius probabatur; inimici vero ducem et dominum
				<lb/>per calumniam vocitabant; adeo excellentia omnis in libera civitate molesta est libertas
				<lb/>autem reprehendendi nimia sibi plurimum obfuit. Ipse quidem vir integer vitia hominum
				<lb/>ferre non poterat crebroque exagitabat. Ea vero res non tantum proderat reipublicae, quantum
				<lb/>sibi nocebat; cives enim in libera civitate benigne monendi et dirigendi sunt, non contumelia
				<lb/>verborum exagitandi. Ob haec ille pulsus ac relegatus patria caruit. Causam vero
				<lb/>relegationis publicae literae ad gernianum eius romanae ecclesiae cardinalem scriptae declarant.
				<lb/>Inquiunt enim a se invitis et dolentibus principem civem in exilium actum fuisse, quoniam
				<pb n="269"/>
				<lb/>extraordinario tempore in spem novorum suffragionim novaeque restitutionis cives quosdamsdam
				<lb/>erexerat; atque ita paraverat, ut, si non deliberatione publica obtineri possent, vi tamen
			<lb/>et armis ea facere aggrederetur.</p>
			<p><lb/>Sequitur annus nonagesimus sextus. In eo rursus anno, quanta nunquam prius certamina
				<lb/>parabantur. Principio enim illi ipsi ductores et milites qui nuper Lucenses invaserant,
				<lb/>aretinum in agrum reversi, usque prope ad urbis moenia praedis, rapinis et incendiis cuncta
				<lb/>foedaverunt. Inde, circa Burgum et Anglare transeuntes, ab ea quoque parte omnibus vexatis,
				<lb/>tandem inter Cortonam et Aretium consederunt, rapinis et incendiis omnia miscentes.
				<lb/>Alia rursus ingentior robustiorque multitudo apud Iohannem Barbiani comitem parari nunciabatur,
				<lb/>in societatem latrocinii coltura. Futuros autem dicebant qui Barbiani conveniebant
				<lb/>non pauciores sex millibus equitum; ipseque Iohannes incredibili odio in Florentinos exarserat,
				<lb/>nec verbis minisque parcebat, sed iactabundus denunciabat invasionem et bellum.
				<lb/>Adversus haec pericula insurgentes Florentini, eos' qui in suo iam solo inimice versabantur
				<lb/>viribus suis oppositis excedere finibus compulerunt. Adversus eam vero manum quae
				<lb/>Barbiani parabatur non viribus sed Consilio et prudentia usi sunt. Ducibus enim equitum
				<lb/>qui iam Barbiani convenire coeperant largita pecunia, effecerunt, ut inde cum suo equitatu
				<lb/>abirent; in quorum numero fuerunt Ludovicus Cantelli et Philippus pisanus cum equitibus
				<lb/>mille quingentis. Sed Philippus deprehensus fugam meditari, captus ac retentus est: Ludovicus
				<lb/>autem praeveniens, fugam arripuit cum suo Philippique equitatu. Haec fuga cogitationem
				<lb/>Barbianensis penitus irritavit, recusantibus post haec aliis in eam societatem coire
			<lb/>quae prius dissoluta fuerat quam pene incepta.</p>
			<p><lb/>Cum igitur Ludovicus Cantelli cum eo quem diximus equitatu in fines Bononiensium se
				<lb/>recepisset, Florentini, sumpta hinc occasione, quoniam et ipsi eisdem artibus oppugnabantur,
				<lb/>auctores fuerunt, ut Ludovicus Cantelli cum Bartolomaeo pratensi et Antonio Obici, qui tunc
				<lb/>in Mutinensi bellum gerebant, in societatem latrocinii coiret, quo et ipsi pari fallacia inimicos
				<lb/>ulciscerentur. Hi duces et equites, simul circa Mutinam convenientes ac societatem augentes,
				<lb/>damna Rheginis et Parmensibus caeterisque finitimis inferre coeperunt. Veniebant Florentinis
				<lb/>a Galeatio mediolanensi querelae pro rapinis et maleficiis huius societatis. Cui respondebatur
				<lb/>non esse illas copias florentini populi ; tantummodo eos obligasse ad futura stipendia,
				<lb/>si requirantur ; interim vero sui iuris esse, ac suo arbitratu vagari; quo iure ipse etiam Galeatius
				<lb/>Brogliam Brandolinumque et Biordum cum eorum equitibus habeat obligatos. Sed
				<lb/>cum aliquanto in Mutinensi commorati fuissent ac rebelles Nicolai ferrariensis attrivissent,
				<lb/>moventes inde duces, cum omnibus copiis in Etruriam ' transiverunt. Ibi quoque adversariis
				<lb/>quibusdam afflictis, tandem Pisanorum fines maximo tumultu ingressi sunt. Conduxerunt
				<lb/>autem eos in agrum pisanum exules Pisanorum, quorum principes erant Gambacurtae et Montis
			<lb/>Scutarii comites.</p>
			<p><lb/>Haec aperte ferebantur; secreto autem Lucensium opera fiebant. Superiore enim anno
				<lb/>a Pisani iniuriam passi Lucenses, referre in eos persimiles clades festinabant, et pecunias
				<lb/>clam ducibus praebebant, quo pisanus ager diutius vastaretur. Florentini vero semper inimico
				<lb/>animo adversus Appianensem fuerant, utpote infestum maxime et adversum florentino
				<lb/>nomini, et tunc gratia lucensium sociorum ista fieri non inviti patiebantur. Cum supra mensem
				<lb/>integrum copiae illae in agro pisano commoratae omnia longe lateque vastassent, Iohannes
				<lb/>barbianensis cum equitatu suo Pisas advenit. Hunc enim Pisani statim evocaverant, utpote
				<lb/>inimicum maxime fugitivorum equitum qui in societatem illam coierant. Iter eius per
				<lb/>Urbinates et Perusinos et Senenses fuit. Venerunt etiam cum illo Lucensium exules, quorum
				<lb/>princeps erat Nicolaus Diversus, vir apud Galealium potens et equitatum habens non
				<lb/>contemnendum. Pisani ergo, coniunctis cum Barbianensi et cum' exulibus Lucensium quas
				<lb/>habebant copiis, satis robusti videbantur. Itaque Bartholomaeus pratensis et caeteri ductores
				<lb/>in agrum lucensem se receperunt, et a Lucensibus, quasi exules suos formidarent, recepti
				<lb/>sunt. Miserunt etiam Florentini equitum auxilia ad Lucenses, praecepto eis dato, ut adversus
				<pb n="270"/>
				<lb/>offendere volentes in Incensi solo resistant, Pisanorum vero fines nequaquam ingrediantur.
				<lb/>Pisani igitur cum omnibus copiis ad Libram factam castra faciebant; Lucensium vero
				<lb/>ac Florentinorum equites et pedites inter castra Pisanorum et urbem Lucam medii constiterunt,
			<lb/>ac nonnulla praelia in bis locis commissa sunt.</p>
			<p><lb/>Inter haec Florentinorum legati qui Mediolani erant significarunt Albericum comitem et
				<lb/>Leonardum Malespinam cum ingenti multitudine equitum dimissos esse a Galeatio, qui in
				<lb/>societatem coirent et ad tutelam Pisanorum in Etruriam proficiscerentur. Quo nuncio commoti
				<lb/>Florentini, quasi medios et sequestres sese inter Pisanos Lucensesque interposuerunt,
				<lb/>missisque ad utrosque legatis, concordiam suaserunt; quae tandem recepta est ea conditione,
				<lb/>ut Barbianensis caeteraeque adventitiae copiae, quae illum secutae venerant in Pisanos, intra
				<lb/>decem dies ex Etruria abirent; Pratensis autem et socii ex finibus Lucensium excederent,
				<lb/>nec Pisanis amplius bellum inferrent. Hic finis tunc fuit illius turbationis; ducesque et milites
				<lb/>secundum conventa secesserunt. Barbianeiisis quidem in Galliam, Bartholomaeus vero
				<lb/>pratensis et socii in fines Senensium abierunt. Nec tamen posthac quietne res. Nam et Barbianensis
				<lb/>per Galliam Ferrariensi et Mantuano Florentinorum sociis damna permulta ac maxima
				<lb/>intulit; et Florentini ob hanc ipsam indignationem exulibus pisanis favebant, quo Appianensis
			<lb/>et Pisani infestius urgerentur.</p>
			<p><lb/>Stantibus in hunc modum rebus, cum bellum quidem aperte non esset, caeterum suspicionibus
				<lb/>et querelis omnia redundarent, Pisanorum autem exules a Lucensibus Florentinisque
				<lb/>occulte foverentur, intelligens hac Appianensis, non ultra tolerare huiusmodi pericula constituit.
				<lb/>Quare, et ipse parare sibi vires studuit et Galeatium hoc ipsum iampridem cupientem
				<lb/>meditantemque magis incendit ad bellum in Etruria concitandum. Acta res est magno consilio
				<lb/>magnoque apparatu, nec unquam vires hostis tantum' quantum in hoc tempore patuerunt.
				<lb/>Cum enim Florentinos invadere statuisset, magna undique agmina multique simul duces quasi
				<lb/>ad praescriptum Pisis convenere; ex inferioribus quidem Etruriae locis Paulus Ursinus et
				<lb/>Octobonus parmensis et Ceccolinus Biordi frater. Eodemque fere tempore Broglia cum aliis
				<lb/>item copiis Pisas petebat. Hi quatuor ductores ex Etruria; ex Gallia vero Iohannes Barbiani
				<lb/>Comes et Paulus Sabellus et Lucas de Canali cum alio item magno equitatu, et post
			<lb/>hos Albericus dux militiae venire nunciabatur.</p>
			<p><lb/>In hac tanta redundantia hostilium copiarum Florentini plurimum trepidare coeperunt,
				<lb/>et Bartholomaeum pratensem caeterosque in societatem coactos, quasi dissoluta societate, ad
				<lb/>stipendium conduxerunt, eosque per oppida partiti sunt. Venerat per hoc tempus Bernardon
				<lb/>militiae dux a florentino populo vocatus ac summae rei praefectus, vir genere aquitanus,
				<lb/>caeterum longa milkia per Itali am cognitus. Is ad sexcentos equites delectos secum duxerat,
				<lb/>peditesque militare consuetos supra ducentos. Cum bis copiis apud Miniate et Fucetium
				<lb/>constitit. Rogati sunt insuper auxilia Bononienses ac caeteri socii; sed parva, et ea ipsa
			<lb/>tarda ac lenta auxilia venerunt.</p>
			<p><lb/>Inter haec Paulus Ursinus et Octobonus parmensis cum suo equitatu Pisis moventes,
				<lb/>agrum lucensem ingressi sunt. Ibi cum Iohanne Barbianensi coniuncti, Albericum venientem
				<lb/>ex Gallia praestolabantur ac hostilem in modum omnia pervadebant. Lucenses in periculo
				<lb/>constituti, auxilia Florentinorum implorabant; quibus cum auxiliari placuisset, Bernardon dux,
				<lb/>Miniate ex oppido profectus, Fucetium primo, inde in Lucenses transiit. Cum igitur in Lucensibus
				<lb/>essent Florentinorum copiae, omnibus ad eas partes intentis, Iacobus Appianensis
				<lb/>quod iampridem machinatus fuerat aggressus est, Miniate oppidum per proditionem auferre.
				<lb/>Benedictus erat Mangiadorus miniatensis vir domi nobilis et ad eam usque diem fidelis
				<lb/>existimatus. Hunc Pisis tunc degentem Appianensis magnis praemiis impulerat ad facinus et
				<lb/>maximum et audacissimum perpetrandum, ut, occupato repente oppido ac tumultu excitato,
				<lb/>per amicos homines suae factionis et per auxilia quae praesto sibi forent id oppidum Florentinis
				<lb/>auferret. Res opportuna videbatur, quod nulla Florentinorum praesidia in oppido remanserant,
				<lb/>hostium vero ir.gentes ac robustae copiae Pisis et circum ea loca degebant, paucis
				<pb n="271"/>
				<lb/>horis, si expediat, adfuturne. Ratio vero transigendi haec inita est. Aedes erant praesidis
				<lb/>in extrema parte oppidi ita constitutae, ut extra et intus egressum ingrcssumque haberent.
				<lb/>Has occupare constituit, ac per eas aedes auxilia hostium suscipere. His ita compositis, Benedictus
				<lb/>cum equitibus decemseptem Pisis movens, occaso iam sole, Miniate pervenit. Ingressus
				<lb/>autem oppidum sic ut erat armatus cum his quos adduxerat comitibus, quasi nunciaturus
				<lb/>aliquid quod festinato opus esset, ad praesidem contendit. Admittitur sine ulla dubitatione
				<lb/>ad praesidem. Ille vero, statim ut in conspectum praesidis venit, eductis gladiis, nil tale
				<lb/>suspicantem cum suis invadit atque interficit; mox sublato clamore oppidanisque ad libertatem
				<lb/>vocatis, igne significat hostibus, ut ad se maturent. Oppidani, attoniti primo atque
				<lb/>incerti, cum hostcs adesse cum exercitu putarent, nec alteris alteri confiderent, maxime in
				<lb/>metu perstabant. Procedente autem tempore, cum nulla hostium auxilia adesse sentirent,
				<lb/>convenientes in unum ac se cohortantes, invadere occupatores statuerunt. Facto igitur impetu
				<lb/>ad praesidis aedes, quamquam illae munitae forent, et ab iis qui eas tenebant egregie
				<lb/>defenderentur, tamen, cum alii aliunde invaderent ac ignem foribus iniicerent, tandem diffisi
				<lb/>occupatores adversus tantam vim posse resistere ac nulla venire auxilia cernentes, ad fugam
				<lb/>respicere coeperunt. Benedictus ipse per tenebras sese extra oppidum abiiciens, per praerupta
				<lb/>quaedam evasit. Ex comitibus autem eius quidam capti sunt; caeteri fugientes latitantesque
				<lb/>evaserunt. Expugnatae sunt autem aedes demum post mediam noctem, cum primis
			<lb/>fere tenebris occupatae fuissent.</p>
			<p><lb/>Erat nox media, cum Florentiae nunciatum est caesum esse praesidem atque aedes ab
				<lb/>interfectoribus teneri hostesque ab iis vocari expectarique : confestimque magistratus, exciti
				<lb/>eo nuncio, cives trepidi vocaverunt, magnoque in metu civitas ea nocte fuit. Oppidum enim
				<lb/>natura munitissimum et multitudinis maximae capax, in quo peridoneam belli sedem esse
				<lb/>constaret, si amissum foret, actum de libertate putabatur; ac nimirum tantas hostium copias
				<lb/>ad hoc ipsum convenisse interpretabantur. Cum igitur de his consultaretur agereturque, et
				<lb/>amissum omnino oppidum omnes putarent, alter sub primam lucem nuncius servatum oppidum
				<lb/>proditoresque pulsos fuisse retulit. Ex hoc secundo nuncio tantam laetitiam civitas suscepit,
				<lb/>ut maxime liberata malo videretur. Admirantibus autem, cur auxilia occupatoribus non venissent,
				<lb/>compertum est, cum venirent per noctem auxilia, peditum incidisse primos in insidias
				<lb/>nostrorum, qui alia de causa repositi, exules capere volebant; ex hoc suspicalos hostes
				<lb/>rem esse detectam, retro abiisse. Sic fortuna potius oppidum servavit quam ulla hominum
				<lb/>providentia. Die autem facta, Ceccolinuis Biordi frater cum equitatu adveniens pulsos occupatores
			<lb/>repperit. Quare e vestigio conversus Pisas reduxit.</p>
			<p><lb/>Post Miniatis detectam proditionem et fraudem, dux militiae florentini populi ex agro
				<lb/>Incensi Fucetium rediit, ac superiori periculo admonitus, oppida custodire intentus erat. Inter
				<lb/>haec Albericus comes princeps militiae Galeatìi cum suo equitatu Senas petierat ac caeteros
				<lb/>omnes ductores ad se vocaverat. Itaque apud Senenses tandem omnes undique copiae in
				<lb/>unum coierunt. Ob eam rem dux etiam militiae florentini populi ab illa quoque parte sese
				<lb/>hostibus opponere iussus, eo properavit. Sed erat viribus admodum dispar. Neque enim
				<lb/>sub divo castra facere poterat, ob imparitatem copiarum, sed inclusus per oppida, fines tueri
				<lb/>cogebatur; fiebatque natura loci, ut necessario distraheretur, incertus quo tandem hostes
				<lb/>forent invasuri. Aretium enim et Florentia tantidem distant ab urbe Senarum, ut quoquo
				<lb/>versus se converterent hostes, pericula subessent. Fuit autem tunc fama et opinio hostes in
				<lb/>Aretinum agrum esse transituros. Quamobrem dux quoque militiae florentini populi ad eam
				<lb/>se maxime partem converterat. At enim hostes, cum satis omnia parata fuerunt, praeter
				<lb/>expectationem omnium Florentiam petierunt. Erant autem equitum supra decem millia, peditum
				<lb/>vero incredibilis multitudo; in quibus exulum et latronum et facinorosum permagnae
				<lb/>erant catervae. Iter eorum per Chiantium fuit: superatoque monte, circa Panzanum prima
				<lb/>fecerunt castra: idque castellum ceperunt. Inde ad Grevem fiuvium descendentes, transversis
				<lb/>itineribus ad urbem duxerunt circa Pazolatìcum et Certosam et ea loca, instar diluvii cuiusdam
				<pb n="272"/>
				<lb/>omnia inundantes. Agmina infesta usque prope ad moenia urbis discurrebant. Agricolae
				<lb/>pavidi et improviso oppressi (neque enim indictum fuerat bellum) cum coniugibus et
				<lb/>liberis raptaque ex hostibus supellectile fugiebant, pecora prae se in urbem agentes. Fumabant
				<lb/>villae incendiis, agri rapinis fervebant, cuncta tumultu ac trepidatione piena erant. Ad
				<lb/>haec multitudo urbana talium periculorum insueta ad portas discurrebat, et quid fieret aut
				<lb/>ubinam essent incendia sciscitabatur. Hostes, quidquid erat villarum apud Giogoli et Marignollam
				<lb/>et Sophianum populati, multisque incendiis factis, in viam pisanam descenderunt.
				<lb/>Ibi quoque villarum aedificiorumque quidquid ab ea parte populati, centra urbem terribiles
				<lb/>imminebant, ut ctiam instrumenta bellica super ipsam porlam ad repellendos hostes ponerentur.
				<lb/>Inter haec dux et copiae florentini populi, conspecto iam hostium impetu, Florentiam
				<lb/>redierunt, ac opportunis locis consistentes, quantum fieri poterat, a populationibus cohibebant.
				<lb/>Hostes, trasmisso Arno ac ultra citraque populati, circa Signiam constiterunt; idque castellum
				<lb/>omni studio expugnare adorti sunt, quo sedem belli in eo loco haberent. Est autem ad
				<lb/>hoc opportunissimus Signiae locus. Aliquot' igitur dies summa vi oppidum oppugnantes, cum
				<lb/>pervincere nequivissent, abire demum statuerunt. Ita per Pesam et Elsam fluvios profecti,
				<lb/>multis ubique vexatis atque afl^ìictis, in agrum senensem redierunt. Facta sunt autem haec
				<lb/>in extremo anni nonagesimi sexti, ut etiam principium insequentis anni circa Florentiam has
			<lb/>copias reperiret.</p>
			<p><lb/>Postquam in agrum senensem reversì sunt, hostes bifariam dividuntur. Pars enim eorum
				<lb/>una in Policianenses Cortonensesque transgressa, illic bellum intulit. Altera vero pars cum
				<lb/>Alberico apud Senenses remansit, ad bellum in his locis continuaindum. Sed haud multo
				<lb/>post minui vires hostium ac debilitari coeperunt. Nam et Paulus Ursinus ad stipendia Florentinorum
				<lb/>se transtulit, et Biordus, concordia cum Florentinis inita, Ceccolinum fratrem revocavit,
				<lb/>et barbianensis lohannes opera maxime Bononiensium in Flaminiam rediit. Ita magis
			<lb/>aequatis viribus, bellum gerebatur.</p>
			<p><lb/>Dum haec in Etruria agebantur, Galeatius mediolanensis, ceu bellum alibi nullum sibi
				<lb/>foret, alio magno exercitu in Mantuanos misso, urbem illam aqua terraque obsedit; maximoque
				<lb/>in periculo Mantuanus versabatur. Florentini vero, quamquam domi premebantur ab
				<lb/>hostibus, tamen saluti deesse amici et socii noluerunt, sed auxiliares copias, nec eas quidem
				<lb/>parvas, ad Mantuanum miserunt, quibus praefuit Hugo comes Montisfortis. Certamen hoc
				<lb/>apud Mantuam eo anno maximum fuit. Certatum est enim aqua navigiis per Padum et Mincium
			<lb/>amnes; terra vero binis hostium castris et magnis exercitibus.</p>
			<p><lb/>In Etruria vero, post imminutas hostium vires, circa Senas plurimum redierat bellum.
				<lb/>Ductores namque et milites florentini populi, apud Colle et Bonitium consistentes, magna virtute
				<lb/>conatus hostium refringebant, et ipsi pariter Senensibus Pisanisque inferebant clades.
				<lb/>Per hoc tempus Bernardon princeps militiae Bartholomaeum pratensem supplicio affecit;
				<lb/>quod quidem supplicium rem florentini populi pene subvertit. Causa vero mortis illius fuit,
				<lb/>quod, contra ordinem scitumque ducis discursione in agrum pisanum facta, magnas exinde
				<lb/>praedas abegerat, quae iampridem a duce previsae ac universo exercitui destinatae fuerant.
				<lb/>Hinc indignatio exorta est, non tam pro emolumento quam prò contemplu maiestatis. Videbantur
				<lb/>iampridem non bene Inter se convenire. Bartholomaeus enim pratensis, egregius procul
				<lb/>dubio bellator ac magnarum iam copiarum ductor, non satis aequo animo Bernardoni
				<lb/>suberat, cui se non inferiorem virtute bellica putabat. Itaque se maxime contemptum dux
				<lb/>existimans, et praedas tunc abactas inter omnes partiri iussit, et ipsum ad se vocatum in oppido
				<lb/>Colle comprehendi atque occidi mandavit. Ex hoc Paulus Ursinus et Philippus pisanus,
				<lb/>qui una cum ilio praedatum ierant, se a caetero exercitu separarunt, ac seorsum degentes,
				<lb/>nec parere duci nec ad eum venire volebant. Habebant vero equites supra duo milia.
				<pb n="273"/>
				<lb/>cogitatum sit de Bernardone removendo. Demum compositae res sunt per assecurationem
				<lb/>illorum qui secesserant a Philippo pisano. Equites omnes qui sub Pratensi militabant parere
				<lb/>iussi: nec multo post Mantuam transmissi. Venerat enim Florentiam Carolus Malatesta,
				<lb/>magnus ea tempestate vir, ac pericula Mantuani ostenderat. Huic ergo Philippus pisanus cum
				<lb/>equitibus mille traditus est, ut et liberaretur metu seditionis exercitus, ac socio indigenti auxilium
				<lb/>ferretur. Caeterì quoque auxiliares equites, quos Florentini cum Hugone comìte Mantuam
				<lb/>praemiserant, Carolo parere iussi sunt. Habuit autem florentinus populus ad subsidia Mantuani
				<lb/>equitum circiter tria millia. Huius autem Caroli virtus in ilio bello plurimum claruit.
				<lb/>Inter haec per Etruriam maximum ac periculosissimum gerebatur bellum, hostibus quidem
				<lb/>Florentinos et Aretinos et Lucenses vehementer infestantibus, Florentinis vero vel pares
			<lb/>vel maiores in Senenses et Pisanos referentibus clades.</p>
			<p><lb/>Per haec ipsa tempora, cum extra maxime ferveret bellum, gravis et horrendus intra
				<lb/>urbem casus emersit. Qui enim rempublicam gubernabant praestantes quidam cives non pariter
				<lb/>omnibus erant accepti. Longitudo belli et inexhausta tributorum collatio multitudinem
				<lb/>urbanam gubernatoribus redde'bat infensam; et accedebat, quod familiae quaedam insignes
				<lb/>suspectae ac reiectae a republica non satis aequo animo id ferre putabantur. In hoc statu
				<lb/>rerum, iuvenes quidam ex praecipuis familiis conspiraverunt. Initium conspirationis Bononiae
				<lb/>fuit. Ibi enim Benedictus Spina et Bastardinus Medix, iuvenes audaces ac manu prompti,
				<lb/>quorum uterque ob caedem Florentiae dudum factam exulabat, requisiti atque rogati a Barone
				<lb/>Hieronymi, ut sibi adessent ad caedem inimici quam facere cogitabat, ei concesserunt.
				<lb/>Adsciti sunt postea et alii ad facinus (Inter quos Pichius Adimar et Masinus Riccius fuere),
				<lb/>nec de unius modo sed de plurium caede cogitatum : crescensque paulatim spes, eo perduxit,
				<lb/>ut cogitarent mutationem status reipublicae ex facto suo sequi debere; idque deinceps meditati
				<lb/>sunt: et accessisse creditur maioris auctoritatis hominum consensus et opera. Compositis
				<lb/>tandem rebus, Florentiam noctu propter eos qui exulabant accessenmt; ingressique per
				<lb/>Arnum, in aediculis quibusdam recepti delituerunt. Prodeuntes deinde tertia die post meridiem
				<lb/>palam armati ac tela manibus gerentes, ad caedem patrandam profecti sunt. Erant
				<lb/>vero iuvenes octo. Initium caedis facere constituerant a splendido equite Maso Albitio, ea
				<lb/>tempestate magno viro et in republica admodum potente. Ilio enim interfecto, faciliorem
				<lb/>sibi viam existimabant fore ad caetera quae cogitaverant obeunda. Sed Masus, a speculatore
				<lb/>illorum observatus, paulo ante quam illi supervenirent, inscius omnium, forte secesserat in
				<lb/>proximam aroraatariam tabernam, atque ita casu quodam servatus est. Illi enim, venientes
				<lb/>ad locum ubi speculator eum reliquerat, cum hominem non viderent, nihil commorati, praeterierunt.
				<lb/>Profecti deinde in forum vetus, ac multitudinem opificum ad arma cohortati, duos
				<lb/>ex diversa factione homines sibi obviam factos interfecerunt. Sed cum multitudo ad eos
				<lb/>visendos concurreret, nulli tamen arma sumerent nec se illis coniungerent, abire constituerunt.
				<lb/>Profecti usque prope ad Servorum templum, ac postmodum data spe revocati, tandem
				<lb/>in aedes sacras Reparatae se incluserunt. Ibi demum obsessi ac tandem capti sunt, deque
				<lb/>illis supplicium est sumptum; civesque aliqui eorum confessionibus denotati ex urbe aufugerunt,
			<lb/>absentesque damnati sunt.</p>
			<p><lb/>Prospera post haec de bello mantuana nunciata. Adventu enim Caroli Malatestae cum
				<lb/>auxiliarìbus copiis, Victoria parta est, hostibus aqua terraque fugatis. Capta hostiura castra,
				<lb/>equitum circiter duo millia in capti vis relata; navigia vero omnis generis supra centum viginti
				<lb/>in manus eorum qui vicerant devenerunt. Hac igitur percussus plaga Mediolanensis, militiae
				<lb/>ducem Albericum ex Etruria revocavit, ut confirmaret suos adverso praelio conterritos, ac
				<lb/>novi ducis novorumque militum adventu erigeret. Abeunte igitur ex Etruria Alberico et
				<lb/>suum equitatum abducente, Florentini superiores effecti, castra per hostile solum posthac
				<lb/>faciebant, ac Pisanos primo usque ad moenia populati sunt, deinde, traducto in Senenses
				<lb/>exercitu, vastitate incendiisque omnia foedaverunt, ob vindictam incendiorum per florentinum
				<pb n="274"/>
				<lb/>Cum prosperae m Etruria res essent, in Gallia converti rursus ac laborare coeperunt.
				<lb/>Qui enim apud Mantuam nuper vicerant, nequaquam victoriam prosecuti sunt; quasi enim
				<lb/>totum confecissent, vires suas dissolverunt. Itaque hostes, refecto exercitu navigiisque paratis,
				<lb/>fines Mantuanorum aqua terraque iterato invasere, et intra munimenta (quod illi serraglium
				<lb/>vocant) penetrarunt, multaque castella et omnia navigia ceperunt, ut in magno rursus
				<lb/>periculo Mantuanus constitueretur; nam neque Carolus Malatesta aderat, cuius virtute maxime
				<lb/>Victoria parta fuerat, neque Florentinorum auxilia, praeter admodum paucos equites; triremes
				<lb/>vero ac caetera navigia de Venetis nuper conducta post victoriam abierant. Itaque hostes,
				<lb/>solitudinem defensorum nacti, facile omnia pervadebant. Socii, iampridem mantuano bello
				<lb/>fatigati, cum illud renatum ignavia victoris cernerent, tarde nimium ac lente auxilia remittebant.
				<lb/>Spes quoque pacis superinducta reddebat homìnes tardiores. Iampridem enim legatis;
				<lb/>missis pax Imolae tractabatur, mediis ac disceptatoribus legatis romani pontificis ac Venetorum;
				<lb/>mox ex urbe Imola Venetias fuerat agitatio traducta. Ab hac spe homines plurimum
				<lb/>dependebant, praesertim cum Veneti affectare pacem etìam sui causa viderentur.
				<lb/>Inter haec motus ingens exortus est in Pisanis. Milites enim Galeatii qui Pisis erant,
				<lb/>maximas Pisanis contumelias inferebant; quas cum illi non ferrent, ad verba prius et minas,
				<lb/>tandem ad arma ventum est; praelioque per urbem commisso, superante populi multitudine,
				<lb/>milites franguntur, multaque caede et vulneribus dissipantur. Vulneratus est in ea pugna
				<lb/>Paulus Sabellus equitum praefectus; Nicolaus vero Palavicinus et Nicolaus Diversus et alii
				<lb/>ductores capti. Arma et equi et omnia quae Pisis habuerunt milites a furenti populo direpta;
				<lb/>iactabantque Pisani ea mente sumpta a militibus arma, ut urbem caperent ac diriperent.
				<lb/>Haec inimicitia atque discordia magnam spem Florentinis praebuit lacobum Appianensem
				<lb/>et Pisanos tota mente a Galeatio defecisse; confestimque literae gratulationis plenae a
				<lb/>Florentinis scriptae. Mox etiam oratores missi, qui pacem et auxilia Pisanis offerrent; et
				<lb/>oratores quidem libenter ac honorifiice Pisis recepti sunt, ac spes optima tradita foederis
				<lb/>ineundi. Sed fuit Galeatius mirabili ingenio ad populos et amicos in benevolentia continendos.
				<lb/>Patendo enim errorem suorum militum et ducum ac eos increpando, Pisanos autem
				<lb/>laudando, quod, necessitate coacti, praelium iniissent prò iniuriis propulsandis, eos continuit.
				<lb/>Appianensis quoque, Florentinorum antiquus hostis, haud facile eorum fìdei se committebat.
				<lb/>Itaque demum irrita expectatione res Pisanorum frustrata est. Redintegrato igitur adversus
				<lb/>Pisanos bello, dux militiae fiorentini populi cum exercitu profectus, inter urbem pisanam et
				<lb/>proximum litus maris castra fecit, et quidquid erat Liburnum inter ac Pisas longe lateque
			<lb/>populatus, tandem post multos dies ònustum praeda militem reduxit.</p>
			<p><lb/>Per extremum eius anni, Veneti, apud quos de pace (ut supra diximus) agebatur, cernentes
				<lb/>per mediolanensem Galeatium stare, quominus ad pacem aequabilem veniretur, propinquitatem
				<lb/>vero illius et potentiam nimiam formidantes, ad commune Florentinorum sociorumque
				<lb/>foedus et ipsi accesserunt; legatisque ad Galeatium missis, ut a bello desisteret hortati
				<lb/>sunt; alioquin se pro salute Mantuani bellum suscepturos denunciarunt. Hoc Venetorum
				<lb/>factum maxime conterruit Mediolanensem, veritum ne, si illi quoque bellum susciperent, ipse
				<lb/>impar tantis viribus reperiretur. Itaque statim de pace tractari efficacius coeptum est, volente
				<lb/>ac postulante Galeatio. Hic tractatus Papiae agitabatur. Interim vero apparatus maiores
				<lb/>fieri placuit, quibus hostis, nisi pacem reciperet, invaderetur. Earum rerum gratia legati in
				<lb/>Germaniam et in Galliam missi sunt ad duces et exercitus in Italiam conducendos.
				<lb/>Per eadem fere tempora, Biordus, qui Perusiae et alìis quibusdam civitatibus dominabatur,
				<lb/>a quodam Perusino suae factionis interficitur. Putavit interfector caedem illius pergratam
				<lb/>fore civibus suis, ob libertatis recuperationem; idque beneficium praecupide recepturos
				<lb/>existimavit. Sed non eadem, ut videtur, libertatis cura omnibus erat. Itaque, nemine
				<lb/>tunc civium sequente, parentes et agnati interfectoris a fratribus et amicis Biordi occiduntur;
				<lb/>ipse vero interfector vix fuga evasit. Florentini, ad componendas sedandasque huiusmodi
				<lb/>turbas, partem equitum suorum Perusiam miserunt, et cum bis oratores, qui de casu Biordi
			<lb/>condolerent ac vires civitatis Perusinis offerrent.</p>
			<pb n="275"/>
			<p><lb/>Altero dehìnc anno, qui fuit nonagesimus octavus supra mille trecentos, comites Puppii
				<lb/>et Balnei, itemque libertini cum omnibus eorum castellis ad Mediolanensem defecerunt. Hic
				<lb/>rerum motus per se ipsum magnus videbatur; et augebat suspicionem, quod diu agitata defectio
				<lb/>fuerat occultis conventibus apud Urbinates et Forolivienses frequenter actis; ex quibus
				<lb/>maiora defectionis huius fundanienta subesse credebantur. Accedebat insuper ad terrorem,
				<lb/>quod Civitellam, castellum aretini agri satis nobile et opportuno ad bellum aitu, hostes paulo
				<lb/>ante per fraudem occuparant. Itaque, pluribus ex locis insurgere bellum videbatur. Civitas,
				<lb/>huiusmodi periculis assueta, constanti animo adversus hos terrores remedia parabat; nec deserebat
				<lb/>interim Mantuani curam. Insuper ex Gallia Bemardum Arminiaci comitem, germanum
				<lb/>eius qui apud Alexandriam interierat, Fiorentini ad transeundum in Italiam excitabant. In
				<lb/>Germania vero duces Austriae potentissimi a venetis simul florentinisque legatis solicitabantur.
				<lb/>Nec multo post Civitella obsessa est a Florentinis, ac tandem non vi expugnata, sed pactione
			<lb/>recepta.</p>
			<p><lb/>Eodem anno indutiae cum Mediolanensi in decennium factae sunt. Cum enim in tractanda
				<lb/>pace diffìcultates permultae orirentur, facilior visa est indutiarum via. Per hunc modum
				<lb/>tunc ab armis cessatum est, et in Galliam Germaniamque ad legatos scriptum, ne amplius
				<lb/>duces exercitusque commoverent. Nec tamen quietae fuerunt indutiae, sed plenae suspicionum
				<lb/>et insidiarum. Haud enim multo post eas factas, ductores quidam et equites qui apud
				<lb/>hostem militaverant, quasi finitis stipendiis, ex Gallia in Etruriam transiverunt. Hi fines
				<lb/>Lucensium hostilem in modum populati sunt; ac subinde per Volaterranos profecti, in collensem
				<lb/>agrum discursiones fecerunt, et cum praeda et captivis hominibus in Senensium fines
			<lb/>se receperunt.</p>
			<p><lb/>Senenses quoque haud pacato animo esse videbantur, multisque de rebus controversias
				<lb/>renovabant. Comites autem et libertini nullo modo quiescere poterant. Causa vero huius
				<lb/>erat, quod pleraque illorum castella per casentinatem agrum ita circumdabantur a nostris, ut
				<lb/>nisi per solum fiorentini populi ad ea importati nil posset; Fiorentini autem vetabant per
				<lb/>solum eorum commeatus importari ; quod si vi et armis freti importare conarentur, vi et
				<lb/>armis illis resistebatur. Ita neque sai neque oleum neque caetera quibus ad victum opus est
				<lb/>habere valentes, quasi obsidebantur. Ob has diffìcultates compulsi, turbare omnia cupiebant.
				<lb/>De his rebus querelae ad Venetos qui fuerant indutiarum auctores cum saepius ab alterutris
				<lb/>deferrentur, tandem effecerunt, ut illi, taedio vieti, satis existimarent fore, si in Gallia nil
				<lb/>fieret adversus indutiarum fidem ; in Etruria vero si quid fieret, non multum curare viderentur.
				<lb/>Quae quidem res sagaciter animadversa per hostem, demum effecit, ut tota cogitatio sua in
				<lb/>Etruriam converteretur, ubi et materiam habebat paratam ad agendum, et sine indignatione
			<lb/>sociorum posse agere cognoscebat.</p>
			<p><lb/>Per haec ipsa tempora Johannes Grassolini pisanus, Florentiam veniens, foedus et amicitiam
				<lb/>Pisanorum Florentinis obtulit. Iacobo enim Appianensi ac Vanne eius filio morbo
				<lb/>absumptis, gubernatio eius urbis ad Gherardum iuniorem filium devenerat. Hic autem, contraria
				<lb/>quam pater via, ad Florentinos mente et animo inclinare videbatur et potentiam Mediolanensis
				<lb/>suspectam habere. Itaque, Iohanne Grassolini occulte Florentiam misso, per
				<lb/>Raynaldum Ianfiliatii et Guidonem Tommasi, magnos ea tempestate viros, paternos amicos,
				<lb/>otferri foedus et amicitiam fecit. Postulabat vero pro tutela status sui, ut sexcentos equites
				<lb/>ac ducentos pedites Florentinorum impensa tenere sibi liceret; nam et in Pisanis aemulos
				<lb/>quosdam habere dicebat, quos comprimere hac potentia opus foret, et adversus vim extemam
			<lb/>se munire.</p>
			<p><lb/>Haec publice relata in Consilio civium, varias sententias habuere. Utilis quippe videbatur
				<lb/>amicitia et confoederatio Pisanorum; caeterum pretio et impensa illam emere non satis de
				<lb/>eorum existimabant. Erant etiam qui non perseveraturos in foedere Pisanos dicerent, sed
				<lb/>prò innato centra Florentinos odio, simul atque occasionem viderint, defecturos. Quamobrem,
				<lb/>praestare aiebant ab illis cavere, quam confidere. Tandem legato responsum est: si
				<pb n="276"/>
				<lb/>velint Pisani et Gherardus in foedus amicitiamque venire, laeto animo recipientur, ac prompta
				<lb/>illis parataque erunt civitatis auxilia, nec sexcentorum modo equitum pedituraque ducentorum,
				<lb/>sed omnium copiarura omnisque potentiae florentini populi; mercedem autem prò equitibus
				<lb/>peditibusque certa pactione promittere, id alienum a dignitate florentini populi videri, qui
				<lb/>amicitias non consueverit pretio emere, sed fide ac beneficiis promereri. Ita res pisana tunc
			<lb/>remansit infecta.</p>
			<p><lb/>Altero dehinc anno, qui fuit nonagesimus nonus supra mille trecentos, eadem certamina
				<lb/>per casentinatem agrum eaedem suspìciones et querelae civitati fuere. Indutiae enim nuper
				<lb/>factae valere servarique dicebantur; verura in Etruria turbabantur omnia et erant piena
				<lb/>insidiarum. Galeatius enim mediolanensis, quantum nunquam alias conatum omnem ad rem
				<lb/>etruscam convertens, Pisas in ditionem potestatemque suam redigere statuit; idque paulo post
				<lb/>assecutus est. Gherardo quippe Appianensì non id animi robur esse apparebat, ut tantae
				<lb/>rerum moli sufficere crederetur; et timebant multi Pisanorum, ne ad Florentinos declinaret.
				<lb/>Ea occasione invitatus mediolanensis Galeatius, ad Pisas capiendas animum convertit. Quamobrem,
				<lb/>maioribus copiis in Etruriam missis, modo pollicendo, modo pericula ostentando, per
				<lb/>intercessores quosdam effecit, ut, retento Plumbini atque Ilvae dominatu, et pecunia insuper
			<lb/>accepta, Pisas sibi Gherardus relinqueret.</p>
			<p><lb/>Per hunc modum dominus Pisanorum factus, Florentinis terrìbilior imminebat. Augebat
				<lb/>terrorem, quod alia subinde moliturus ferebatur. Nam, post redactos in suam ditionem Pisanos,
				<lb/>de Senensibus idem facere constituisse illum fama erat. Licet enim Senenses odio
				<lb/>Florentinorum se cum illo coniunxerant, tamen foedus erat et amicitia et voluntaria quaedam
				<lb/>obsecutio, non autem subiectio. Retinebat enim senensis populus usque ad id tempus et verbo
				<lb/>et opere libertatem. Hanc igitur ille tollere et in suam potestatem arbitriumque Senas redigere
			<lb/>animum induxerat. Id arcane per amicos quosdam Florentinis nunciabatur.</p>
			<p><lb/>Ad Perusinos quoque spem animumque extenderat. Exagitabat Perusinos eo tempore
				<lb/>metus ingens, quod Bonifacius pontifex romanus quasi possessionem romanae ecclesiae Perusiam
				<lb/>repetebat; iamque per fulginatem Ugolinum moveri bellum adversus Perusinos effecerat;
				<lb/>quo illi metu adhaerere maiori alicui potentiae cogebantur. Florentinos nuper ab eis requisitos
				<lb/>Bonifacii respectus, ne foedus cum illis coirent, detinuerat. Itaque, necessitate compulsi,
				<lb/>ad Galeatium legatos suos Perusini miserant, ac per eius potentiam se tutos fore sperabant.
				<lb/>Per haec ipsa tempora, Bononienses, Galeatii legationibus deliniti, in eius amicitiam concessisse
				<lb/>putabantur, ac veterem Florentinorum societatem quodammodo antiquasse. Lucenses
				<lb/>quoque, pisanis finitimi, sive metu sive benevolentia, post occupatas ab illo Pisas, magis ad
				<lb/>eum inclinare coeperant. Cum tanta ac tam multa undique parari conspicerentur, Florentini
				<lb/>magnis in suspicionibus versabantur, et quo se verterent nescìebant. Denique magistratus,
				<lb/>vocatis in consilium civibus, his de rebus ad eos retulit, ac ut saluti suae consulant hortatus
				<lb/>est. In dicendis autem sententiis omnes uno ore summa pericula adesse fatebantur; sed de
				<lb/>remediis non idem omnes sentiebant. Alii iam tunc creandos decemviros publica auctoritate
				<lb/>suadebant, qui conatibus Galeatii obviarent; alii creationem decemvirorum nihil aliud esse
				<lb/>quam manifeste bellum suscipere aiebant; id vero, non concurrentibus ad bellum sociis, periculosissimum
			<lb/>esse: quare potius dissimulandum et aliis remediis obviandum censebant.</p>
			<p><lb/>Tandem plerique omnes sententiam Raynaldi lanfiliatii secuti sunt. Subiiciam in hoc loco
				<lb/>quam tunc dixit orationem; nam, cum magistratus pericula quae reipublicae parabantur ostendisset
				<lb/>et ad consulendum hortatus esset, assurgens ille, magna expectatione et attentione facta,
				<lb/>in hunc modum locutus est: "<q>Maximas vobis gratias, praestantissimi praesides, et agere et
					<lb/>habere omnes debemus qui per hoc difficillimum tempus, cum omnia suspicionibus redundent
					<lb/>et pericula undique se ostendant, referre ad cives vestros de salute reipublicae decrevistis.
					<lb/>Pericula enim sine Consilio a magistratu neglecla ruinam plerumque irreparabilem
					<lb/>capiunt. Dicam vero fideliter quae sentio, et si licentius quaedam loquar, mihi peto ignosci;
					<lb/>non enim omni tempore veritas silenda est. Equidem pericula ista quae nunc civitati
					<pb n="277"/>
					<lb/>parantur, quamquam illa magna esse fateor, tamen non tantum propter se ipsa quantum
					<lb/>propter mores nostros expavesco. Video enim, quantum ipse memoria teneo, nos semper
					<lb/>omnibus in rebus, ob tarditatem et negligentiam nostrani, providendi agendique tempora
					<lb/>ignaviter perdidisse. Huius autem mali causa est, quod populus ac multitudo futurum non
					<lb/>prospicit, nec fere prius sentit pericula quam incurrit; excellentes autem viri, si qui apud
					<lb/>nos in reipublicae gubernatione versantur, quamquam prospiciaiit pericula, tamen illis obviare
					<lb/>nec audent neque possunt; tanta enim in hac urbe nostra calumniandi licentia est,
					<lb/>ut simul atque ostenderit quis pericula et obviandum suadet, continuo illum cupere bellum
					<lb/>et quietem pati non posse multi proclament, ac malignis legibus omnia sepiunt et mille
					<lb/>difficultatibus prohibitionibusque involvunt, ut, etiamsi velit quis saluti reipublicae providere,
					<lb/>nulla sibi via relinquatur! Ex hoc autem fit, ut nihil agentibus tempora nobis effugiant.
					<lb/>Cura vero in limine sunt pericula nec vitari iam possunt, tunc demum trepidi consultamus,
					<lb/>tuuc ducentorum consilium et centum triginta unius, rem et negotium inextricabile, convocamus.
					<lb/>Atque ego non graviter ista ferrem, si cum alio populo nobis esset certamen ;
					<lb/>utrobique enim vel par vel prope conditio foret. Nunc autem non cum populo aliquo certamen
					<lb/>est nobis sed cum tyranno, qui et vigilat assidue pro re sua, neque calumniatores
					<lb/>formidat, neque malignis legibus impeditur, neque multitudinis decretum neque populi deliberationem
					<lb/>expectat. Itaque, mirandum non est, si ille in rebus agendis antevenit, nos
					<lb/>autem post res perditas remedia cogitamus. Iohannem Grassolini pisanum, societatem et
					<lb/>foedus Pisanonim nobis offerentem, malo admodum Consilio quidam nostrorum civium reiecerunt,
					<lb/>spreta illorum sententia qui periculura, ne illa civitas in potestatem Galeatii deveniret,
					<lb/>ostendebant. Ei periculo si tunc obviatum fuisset, non in istis in quibus nunc sumus
					<lb/>periculis versaremur. Nuper etiam profectos ad nos Perusinorum legatos in foedus societatemque
					<lb/>recipi flagitantes ac pericula sua docentes, malo item consilio quidam reiecerunt,
					<lb/>eos qui recipiendos censebant novum ordiri bellum adversus pontitìcem inclamantes. At
					<lb/>illi ad Galeatium conversi, iam, ut opinor, ab eo suscepti sunt, Nos periculum inde impendens
					<lb/>nunc demum consideramus. Non igitur alios accusare debemus quam nos ipsos;
					<lb/>nec ulla re magis per Etruriam creavit Mediolanensis potentia, quam tarditate et ignavia
					<lb/>nostra. Verum hactenus quae facta sunt mutari non possunt. In posterum vero , nisi
					<lb/>huiusmodi caluranias et nimiam obtrectandi licentìam et impedimenta tarditatem inducentia
					<lb/>corrigatis, nullum rebus vestris remedium expectetis. Quod si corrigere huiusmodi mores
					<lb/>ac recte nobis consulere volemus, spes magna superest non libertatis modo, verum etiam
					<lb/>dignitatis conservandae. Habemus enim civitatem magnam et opulentam, latum dominatum,
					<lb/>multa insuper oppida, plurimam ac validam nostrorum hominum multitudinem, innumerabiles
					<lb/>pene munitas arces; duriorem sibi rem sentiet adversarius noster in opprimendis nobis
					<lb/>quam ipse opinetur, si viri esse voluerimus, ac dignitatem libertatemque a maioribus nobis
					<lb/>relictam tueri. Sed ante omnia quae supra commemoravi mala per hoc tempus ex civitate
					<lb/>removere necessarium est. Sint aliqui vigiles in republica et potestatem habeant agendi,
					<lb/>ne singula ad multitudinem referre ac expectare illius decretum compellantur. Res enim
					<lb/>plerumque celeritatem et silentium poscunt, quibus decreta, multitudinis inimicissima sunt.
					<lb/>Cessent calumniatorum in praestantes viros maledicta et crimina. Intelligant omnes magna
					<lb/>sibi pericula imminere multaque virtute et industria' et impensa opus esse ad illa repellenda.
					<lb/>His domi constitutis, foris iam providendum censeo ; milites parandum et ducem, qui praesto
					<lb/>sint expeditionibus nostris. Pluris enim fiemus et ab amicis et ab inimicis, si sufficientem
					<lb/>circa nos potentiam conspexerint; quod si potentia non aderit, omnes contemnent. Haec
					<lb/>de toto genere dixisse volo. De Senensium vero et Perusinorum formidata occupatione
					<lb/>ac de caeteris in consultatione propositis quid mihi videatur nunc breviter subiiciam. Primum,
					<lb/>ne Senas occupet adversarius ego iam nullum esse remedium puto, praesertim cum
					<lb/>illi nobis infensi omnem nostram exhortationem et auxiliorum pollicitationem aspernarentur.
					<lb/>Quamobrem, neque literas neque legatos mittendum ad illos publice sentio; privatim
					<pb n="278"/>
					<lb/>autem suadeo cum potentiorìbus quibusdam civibus experiri, pollicendo auxilia ac eos cohortando
					<lb/>ad libertatem retinendam. Et de Senensibus quidem non multum videtur mihi a
					<lb/>nobis esse laborandum. Sive enim dominus sive non dominus, tamen omnia ut libitum erat
					<lb/>de illis hactenus disposuit. Itaque parum lucrabitur nunc, si dominus fiat. Perusinos vero
					<lb/>amicos ac benevolos nobis utinam non reiecissent quidam nostrorum civium, apud quos respectus
					<lb/>Bonifacii plus valuit quani respectus propriae civitatis ! Fuit autem tunc meum consilium,
					<lb/>et est etiam nunc, in foedus ac societatem Perusinos esse recipiendos ; postquam
					<lb/>vero recepii fuerint, tunc demum Bonifacio pontifici et quid egerimus et qua de causa
					<lb/>signitìcandum, sibique ostendendum melius secum agi, si a perusinis civibus quam si a Galeatio
					<lb/>mediolanensi Perusia teneatur. Quare, celeriter mittendum censeo qui foedus et
					<lb/>societatem ab eis postulatam offerat, et ad conservationem status ac libertatis suae omnes
					<lb/>opes nostras polliceatur. Verum in his duobus non multum spei collocandum mihi videtur,
					<lb/>propterea quod Senensem iampridem a nobis totis animis abierunt; Perusini autem verendum
					<lb/>est, ne iam cum adversario transegerint. Quod igitur tu remedium affers? dicet quispiam.
					<lb/>An movendum a nobis bellum putas et conatibus Galeatii obviandum? Nequaquam.
					<lb/>Periculosum enim nobis foret, si absque sociis bellum moveremus. Sed in quo maximam
					<lb/>spem habendara putem, quaeso, diligenter attendile. Ad Venetos legationem prudentium
					<lb/>virorum mittendam censeo, illisque ostendendum, quanta et qualia Galeatius per Etruriam
					<lb/>molitur, ut, continuo apprehendendo loca, nos includere ac circumdare pergit. Cum vero
					<lb/>haec ostenderint legati, nihil Venetos rogent, ne dignitatem civitatis nostrae imminuant, sed
					<lb/>verbis ac rationibus doceant non minus ad illos quam ad nos huiusmodi pericula pertinere;
					<lb/>neque enim credendum est Galeatium longinqua ac remota cupere, propinqua vero non cupere;
					<lb/>sed nunc arte quadam nos circumvenire atque invadere nos cogitat, quo, nobis oppressis
					<lb/>a communi societate subtractis, caeteros deinde socios imbecilliores factos adoriatur;
					<lb/>cogitandum ab eis esse, utrum praestet nunc obviam ire illius conatibus, vel expectare, ut
					<lb/>ille per otium, sine impedimento ullo, membra societatis divellat, praesertim cum sint centra
					<lb/>indutias et pacem quae ille per Etruriam agit; nos quidem, si concurrant socii, paratos
					<lb/>esse in eius cervicem clades referre ;sin autem tepescant socii, Florentinos sibi ipsis, ut in
					<lb/>rem suam fore putaverint, prospecturos. Haec eadem apud Bononìenses et Patavinum et
					<lb/>Ferrariensem per eosdem legatos exponantur. Spero autem, ncque frustra haec dicentur a
					<lb/>legatis nostris, neque frustra audientur. Dixi quae mihi videntur providenda. Vos quod
					<lb/>optimum futurum sit consilium sumatis "</q>.</p>
			<p><lb/>Huius sententiam secuti magistratus et cives, multa domi et foris, quemadmodum ille
				<lb/>suaserat, providerunt. Sed quantum ad Perusinos, tarde. Illi enim cito recepti, Galeatio
				<lb/>iam se totos permiserant. Apud Senenses quoque irrita Florentinorum opera fuit. Itaque
				<lb/>Galeatius, paulo post propositum suum persecutus, Senas ac Perusiam suae ditioni imperioque
			<lb/>subegit.</p>
		</div>
		<pb n="279"/>
		<div type="book">
			<lb/><head>Liber duodecimus</head>
			<p><lb/>INTER bellorum vel iam coeptorum vel imminentium curas, nova protinus res et
				<lb/>ante id tempus inaudita per universam Italiam contigit. Omnia quippe multitudo
				<lb/>populi quae ubique erat vestes induit albas; et piaculis quibusdam factis, incredibili
				<lb/>devotionis ardore longa dealbalorum agmina ad vicinas urbes commeabant,
				<lb/>pacem ac misericordiam clamore supplici deprecantia; prorsus miranda res et incredibile
				<lb/>negotium ! Peregrinatio erat fere dierum decem ; cibus vero ut plurimum panis et aqua. Nulli
				<lb/>per urbes alio vestitu conspiciebantur. Accessus vero in aliena oppida, etiam parum antea
				<lb/>pacatorum, liberi fuerunt. Nemo per id tempus dolo falle're tentavit; ricmo advenarum oppressus.
				<lb/>Tacitae quaedam indutiae cum hostibus fuere. Duravitque is motus fere menses
				<lb/>duos, cum et profìciscerentur populi in alien as urbes et alii in suas adventarent. Mira hospitalitas
				<lb/>ubique et benigna susceptio. Unde vero initium ceperit, obscurum est. Ex Alpibus
				<lb/>certe in cisalpinam Galliam descendisse ferebatur, mirabilique discursu populos apprehendisse.
				<lb/>Florentiam primi omnium Lucenses populariter advenere. Quibus conspectis, tantus confestim
				<lb/>devotionis ardor consecutus est, ut etiam illi ipsi qui antea rem auditam maxime deriserant,
				<lb/>primi omnium suorum civium vestes mutarent, et quasi Deo correpti, motu simili vagarentur.
				<lb/>Florentini, quadrifariam partito populo, duae ex his partes innumerabili multitudine
				<lb/>virorum, mulierum puerorumque Aretium petiere; reliquae vero partes ad alia loca profectae
				<lb/>sunt. Quocumque perveniebant albatorum agmina, eorum locorum incolae exemplo simili
				<lb/>movebantur. Ita ex Gallia in Etruriam, ex Etruria in Umbriam, ex Umbria in Sabinos et
				<lb/>Picentes pregressa commotio, ad extremas Italiae oras pervenit, nullos in populos non pervagata.
				<lb/>Dum religio tenuit animos, de periculis belli nihil cogitabatur; sed postquam finis fuit
				<lb/>dealbatorum fervori ad primas rursus curas animi redierunt. Pisas, Senas, Perusiam esse in
				<lb/>potestate Mediolanensis periculosissimum videbatur; comitum vero et Ubertinorum castella
				<lb/>ex parte alia regionem clausisse. Accessit insuper ad haec, quod Ugucius Cortonae dominator
				<lb/>descivisse a Florentinis credebatur ac Mediolanensi adhaesisse. Signa certe pessima
				<lb/>erant, quod ille nova quaedam et intolerabilia a Florentinis postulabat, ac frumentum deferri
				<lb/>ad Policianenses per suae ditionis loca prohibebat, et in paludibus quas Clanas vocant impedimenta
				<lb/>posuerat, ut nihil per aquam deferri se invito posset. Lucenses vero Pisanis finitimi,
				<lb/>sive sponte sive metu coacti, ad Mediolanensis amicitiam magis respicere videbautur, nec
				<lb/>foedus renovare cum Florentinis voluerant. Haec erat conditio rerum, cum annus millesimus
				<lb/>quadringentesimus supervenit. Initio eius anni nihil prius quam adversus cortonensis Ugucii
			<lb/>suspicionem provisum.</p>
			<p><lb/>Montanina est arx in extremis Aretinorum finibus posita, Cortonae proxima. Hanc tenebant
				<pb n="280"/>
				<lb/>quidam nobiles; erant vero Ugucii cortonensis ita familiares, ut omnia facturi illius
				<lb/>gratia putarentur. Natura vero illius loci talis erat, ut multum nostris nocere posset, si inde
				<lb/>bellum inferretur; multum etiam Cortonensibus, si nobiscum esset. Igitur, quibusdam Aretinis
				<lb/>commisso negotio. Montanina per fraudem occupatur. Venatorum enim specie profecti,
				<lb/>cum eos qui intus erant in colloquium vocassent, atque illi nihil veriti descendissent, repente
				<lb/>ingressi arcem qui venerant, fumo, ut constitutum erant, significarunt, subitoque eo concursum
				<lb/>est. Per hunc modum Montanina, possessoribus adempta, suspicionem ab ea parte imminuit.
				<lb/>Deinde per Fabianum Bostoli Florianum missum, impedimenta in Clanibus posila delere
				<lb/>curaverunt. Et simul Nicolao Albergotti negotium datum, ut cum equitibus intentus circum
				<lb/>ea loca esset, ac si Ugucius accurrens tolli impedimenta vetaret, illum invaderei ac interficere
				<lb/>ne cunctaretur. Verum Ugucius neque accurrit ad prohibendum, neque exire Cortona
				<lb/>ausus est. Itaque, sublata impedimenta sunt, nullo repugnante, ac praesidium quod ille iuxta
			<lb/>paludes munierat crematum.</p>
			<p><lb/>Per idem tempus equites Galeatii mediolanensis circiter quadringentos in casentinatem
				<lb/>agrum venerunt. Variis enim querelis ac difficultatibus intricata Casentini loca, ob eas quas
				<lb/>supra diximus rationes, materiam belli cupientibus opportunissimam afferebant. Bellum quoque
				<lb/>per hoc ipsum tempus inter Bononienses et faventinum Astorgium fuerat exortum pro
				<lb/>castello Salarolo nuper occupato. Huius quoque turbationis Galeatius auctor nutritorque
				<lb/>credebatur. Albericus certe comes, vir Galeatio deditus, societatem cum Bononiensibus contra
				<lb/>faventinum Astorgium coierat, simulque coniunctis copiis, bellum gravissimum inferebant.
				<lb/>Pestis signa quaedam ab initio huius anni terrere homines incoeperant, quae mox per
				<lb/>aestatem plurimum desaevivit, cum incredibili strage cuiusque sexus atque aetatis. Unicum
				<lb/>eius mali remedium in fuga repertum est. Fugerunt itaque cives populariter, Bononiam plurimi
				<lb/>demigrantes: et tamen in vacua desertaque urbe supra triginta hominum millia pestis
			<lb/>absumpsit.</p>
			<p><lb/>Eodem anno multa per Etruriam innovata sunt. Nam et apud Lucenses Paulus Guinisius
				<lb/>imperium civitatis arripuit; et Ugucius cortonensis, de cuius fide dubitabatur, e vita
				<lb/>migravit; et Robertus Puppii comes, qui aperte a Florentinis defecerat, diem obivit. Haec
				<lb/>omnia varios effectus pepererunt. Cortonae imperium suscepit Franciscus de Casali, Ugucii
				<lb/>propinquus, melior profecto ac civilior quam Ugucius fuerat. Robertus vero Puppii comes,
				<lb/>poenitentia ductus, quod a Florentinis defecisset, extremo vitae tempore filium suum florentino
				<lb/>populo commendavit ac tutores ex civibus complures illi reliquit. Per hunc modum
				<lb/>recuperata gratia, puer a populo florentino fideliter susceptus ac benigne tractatus est, multaque
				<lb/>in Casentinati prò salute pueri et conservatione oppidorum eius provisa. Paulus autem
				<lb/>Guinisius, post imperium Lucae susceptum, medius quidam haberi volebat; magis tamen ad
				<lb/>Mediolanensem inclinare putabatur. Miserat enim statim ad eum Galeatius pro suscepto imperio
				<lb/>gratulatum ac magna quaedam illi pollicitus fuerat. Itaque a Florentinis de renovando
			<lb/>foedere requisitus, bonis verbis postulationem reiiciebat.</p>
			<p><lb/>Eodem anno magna coniuratio adversus rempublicam inita fuit, quae mox patefacta,
				<lb/>turbationes maximas in civitate peperit. Cives enim florentini magna multitudine ob terrorem
				<lb/>pestis Bononiam petierant. Ibi cum essent omnis generis homines, quidam ex his qui
				<lb/>praesenti civitatis statu infensi erant, colloquia et tractatus habere coeperunt ; crescensque
				<lb/>in dies multitudo, ad grandem numerum pervenerat. Consilium eorum fuit rempublicam
				<lb/>invadere, pulsisque potentioribus, gubernationem civitatis arripere; iamque priores ac caeteros
				<lb/>magistratus, quos statim constituerent, designaverant, partim ex suo corpore, partim ex
				<lb/>mediocri genere hominum. Cum haec ita composita essent, ac tempus iam rei patrandae
				<lb/>venisset, Minias Riccius, unus ex coniuratis, Silvestrum Adimarem asciscere volens, totam
				<lb/>rem illi patefecit et conscios nominavit. Ea cum Silvester audivisset, ambiguus atque anceps
				<lb/>illum dimittit. Ipse ad Bartholomaeum Valoris profectus, negotium refert. Ille statim atque
				<pb n="281"/>
				<lb/>audiit, ad magistratum ducit. Per hunc modum patefacta coniuratione, de quibusdam supplicium
			<lb/>est sumptum; multi praeterea absentem damnati exularunt.</p>
			<p><lb/>Per extremum huius anni Iohannes Benti voglia bononiensis, magnus in civitate sua vir
				<lb/>ac summae apud multitudinem gratiae, in Rononiensibus dominationcm suacepit. Hoc ubi
				<lb/>Florentiae auditum est, confestim oratores ad eum missi sunt, qui civitatis nomine gratularentur;
				<lb/>quoque res insignior acceptiorque foret, ex collegiis decemque viris novo exemplo ;
				<lb/>oratores deiegerunt, homines tunc in magistratibus araplissimis constitutos. Hi Bononiam
				<lb/>profecti, magna atque laeta verborum serie prò suscepta potestate gratulati sunt, ac virea
				<lb/>omnes florentini populi obtulerunt, ad statum dignitatemque illius conservandum. Misit et
				<lb/>Galeatius mediolanensis legatos suos ad haec eadem facienda. Magna quippe utrique cura
				<lb/>erat novum eius urbis dominatores sibi coniungere, magnumque rerum agendarum momentum
				<lb/>in coniunctione illius utrique reponebant, propter magnitudinem potentiae situsque opportunitatem;
			<lb/>quas quidam res utraque pars summo studio sibi vendicabat.</p>
			<p><lb/>Cum esset hic status rerum per Etruriam, novae quaedam spes novaque Consilia supervenerunt.
				<lb/>Initium vero rerum hinc fluxit. Carolus imperator, de cuius transitu in Ilaliam
				<lb/>supra diximus, filios reliquit duos; Vincislaum et Sigismundum. Vincislaum, quod erat maior
				<lb/>natu, ante obitum suum Caesarem appellavit ac successorem sibi in imperio delegit. Eidem
				<lb/>quoque regnum Boemiae per manus tradidit. Mortuo igitur Carolo, cum principatum multos
				<lb/>per annos Vincislaus tenuisset, nullaque illius actio cerneretur principatu digna, cum ncque
				<lb/>in Italiam transire neque caetera imperii munera obire curaret, duaeque tantummodo artes
				<lb/>illius circumferrentur, una voluptatibus sese dedere, altera cumulationi pecuniarum intendere
				<lb/>caetera vero omnia negligere, segniterque ac dissolute se gerere ; ea cum diutius faceret, ac
				<lb/>nomen auctoritasque romani imperii in ilio deperiret, electores imperii, bis rebus permoti,
				<lb/>de Consilio et assensu aliorum procerum, ilio antiquato ac remoto, Robertum Bavariae ducem,
				<lb/>magnae spei virum magnaeque auctoritatis, ad imperium deiegerunt. Robertus igitur,
				<lb/>sicut diximus, ad imperium electus, confestim oratoribus suis in Italiam missis, favorem et
				<lb/>gratiam sedis apostolicae sibi procurabat; nam suberat controversia, nec omnes pariter Alamaniae
				<lb/>proceres ac populi Vincislaum deseruerant, sed erant qui nihilominus illum imperatorem
				<lb/>appellarent. Huic ergo noviter electo, quia prospera eius fama erat ac magna facturus
				<lb/>credebatur, Florentini mentem intendere coeperunt. Circundati enim undique a civitatibus
				<lb/>et oppidis quae in potestate atque arbitrio Mediolanensis erant, magnitudine insuper potentiae
				<lb/>ac multitudine copiarum eius deterriti, ad externas opes respicere cogebantur. Itaque
				<lb/>et oratores illius Romam petentes omni studio prosecuti sunt, et ipsi, legatis confestim ad novum
				<lb/>principem missis, transitum eius in Italiam hortari coeperunt, et opes auxiliaque florentini
				<lb/>populi venienti offerre. Ille vero legatos Florentinorum libenter audivit, ad pecunias
			<lb/>maxime respiciens, atque inde sperans se multa posse conficere.</p>
			<p><lb/>Altero dehinc anno, statim vere primo, turbationes in Bononiensibus graviores exortae
				<lb/>Sunt. Iohannes enim Bentivoglia adversus faventinum Astorgium a Bononiensibus iampridem
				<lb/>coeptum continuabat bellum. Ad hoc Florentinorum simul ac Mediolanensis auxilia contraxerat.
				<lb/>Incubuerat quoque huic bello Albericus comes, qui acerbas cum Astorgio inimicitias
				<lb/>exercebat. Sed cum Astorgius quoque defensores suos haberet, et in primis Carolum Malatestam,
				<lb/>virum potentem ac bello insignem, pax tandem fit inter Bononiensem et Faventinum,
				<lb/>Eam pacem Albericus comes indignissime tulit, cum esset Bononiensibus foederatus, ac se
				<lb/>invito cum communi hoste recepta pax esset. Itaque, sese deceptum praedicans atque delusum,
				<lb/>iram et indignationem adversus lohannem Bentivogliam convertit, exulibus bononiensibus
				<lb/>posthac favens, atque eos promovens et adhortans ad bellum novo dominatori inferendum.
				<lb/>Habebat vero Albericus equites ad mille ducentos. Cum eo equitatu exulibus coniunctus
				<lb/>omnia pervadebat. Ex hoc iam defectiones oppidorum fieri sunt coeptae, tumultuque et trepidatione
				<lb/>omnia miscebantur. Dominator autem ipse, voluntate quidem ac studio partium,
				<lb/>ad Florentinos ferebatur; sed formidabat Mediolanensis potentiam, et ob hoc medius quidem,
				<pb n="282"/>
				<lb/>esse cupiebat; nec Florentinis petentibus foedus renovare, consenserat. Cum tamen postea
				<lb/>bello ac magnis suspicionibus premeretur, necessitate compulsus, equitum subsidia a Florentinis
				<lb/>postulavit. Florentini autem, quo manifestius ille suarum partium detegeretur, non solum
				<lb/>equites quos petierat, verum etiam Bernardonem militiae ducem ad eum miserunt. Ex
				<lb/>hoc iam bellum in Bononiensibus propalami erat, nec occulta Galeatii opera adversarii
			<lb/>fovebantur.</p>
			<p><lb/>Per Etruriam vero manitestum non erat bellum, sed ita in dies crescebat Mediolanensis
				<lb/>potentia, ut tandem apprehensura omnia videretur. Florentini vero ista cernentes, magis ac
				<lb/>magis ad Robertum imperatorem noviter electum respicere pergebant, sperantes, per illius
				<lb/>adventum in Italiam, Mediolanensis potentiam vel omnem vel maxima ex parte esse perituram ;
				<lb/>nam et odia inter eos suberant acerba, et veneno se a Galeatio petitum Robertus publice
				<lb/>civitatibus ac regibus significarat. Denique, in hac spe constituti, magna pecuniarum
				<lb/>largitione adventum eius in Italiam Florentini paciscuntur. Ducenta enim florenorum millia
				<lb/>polliciti sunt. Huius summae partem prius quam domo proticisceretur dare illi convenerunt:
				<lb/>reliquam vero partem cum in Italiam venisset ac hostile solum Galeatii intrasset. Ex hoc
				<lb/>iam apparatus fiebant ab illo, ut transiret; a Florentinis quo pecunias exolverent; crebrique
				<lb/>oratores et nuncii ad alterutros commeabant. Ad persolvendas vero pecunias, quoniam immodica
				<lb/>erat summa, missus est lohannes Biccii, vir prudens et integer ac singularis apud mercatores
				<lb/>fidei, qui solutionem Venetiis curaret. Is summa cum fide ac diligentia omnia peregit.
				<lb/>Fama per Italiam vulgaverat magnos exercitus circa Rhenum parari, novo cum imperatore
				<lb/>in Italiam transituros, erectique cunctorum animi in expectationem erant. Nec minor
				<lb/>apud Mediolanensem providentia vigebat; equites parare, pecunias cogere, civitates et oppida
				<lb/>in potestate sua continere, aditus locorum et flumina diligentius custodire. Conversis in expectationem
				<lb/>novi principis animis, ingens seditio in Pistoriensibus oritur. Sunt enim apud
				<lb/>illos, non in urbe modo, verum etiam per agrum, factiones duae, magnis contentionibus inter
				<lb/>se diffidentes. Ricciardus igitur eques pistoriensis, princeps alterius factionis, in suspicionem
				<lb/>venerat ras novas moliri. Cum ergo inimici eum exagitarent, amici vero tuerentur, tandem,
				<lb/>metu adversariorum et favore suorum inductus, castellum, in Apennino, cui Sambuca nomen
				<lb/>est, occupavit; venientesque adversus se inimicos egregie fudit. Ex hoc iam concursus
				<lb/>erat ad illum, non ex pistoriensi solum agro, verum etiam ex bononiensi et mutinensi ; sunt
				<lb/>enim finitima loca, et factionum studia iampridem per clientelas amicitiasque contraxerant.
				<lb/>In urbe vero Pistorio divisis civium animis et diversissima inter se sentientibus, peiiculum
				<lb/>erat, ne civitas illa vel cladem aliquam pateretur, vel inferret. Missae igitur Pistorium equitum
				<lb/>ac peditum copiae urbem custodiebant. Circa Sambucam vero praesidia quaedam communita
				<lb/>sunt, ne discursari licentius obsessi valerent. Sed tanta erat Ricciardi providentia
				<lb/>tantaque eorum qui cum ilio erant audacia, ut saepe fusos fugatosque obsessores praecipites
				<lb/>ageret, nocturnisque ac dmrnis insultibus cuncta circum loca redderentur infesta; maximumque
			<lb/>ex ea re nomen Ricciardus est consecutus.</p>
			<p><lb/>Roberti vero in Italiam adventus, ut plerumque evenire solet, tardior fuit quam ab initio
				<lb/>crederetur. Per extremum enim autumni Tridentum venit. Cum igitur Tridentum pervenisset
				<lb/>Robertus, quo celerius conditionem pecuniae solvendae appositara adimpleret, brixiensem
				<lb/>agrnm cum exercitu ingressus est. Brixia enim urbs a mediolanensi Galeatio tenebatur; ipse
				<lb/>vero tunc pecunias de Florentinis habere pactus fuerat, cum solum Mediolanensis intrasset.
				<lb/>Sunt autem finitimae urbes Tridentum et Brixia, maxime circa Benacum lacum territoria commiscentes.
				<lb/>In his locis cum esset novus imperator, duces Galeatii cum ingentibus copiis adversus
				<lb/>illum convenerunt. Habebat vero Galeatius vel optimum equitatum ex italicis viris confectum.
				<lb/>Postquam contra Germanos equites Italici constiterunt ac levia praelia inniti coepta
				<lb/>sunt, mirabile quantum Italici praestare videbantur Germani enim fraenibus utuntur levibus
				<lb/>ac simplicibus. Huiusmodi autem fraena ut ad celeritatem et cursum aptiora sunt, ita ad
				<lb/>flectendum in girum equos versandumque in praelia inutilia existunt. Italicis vero frenati
				<pb n="283"/>
				<lb/>erant equi, in girum flecti ac versari consueti. Itaque et lacessere hostes et redire ad suos,
				<lb/>ac ex medio cursu deflecti facillimum erat. Praeterea italici equites, armis affatim protecti,
				<lb/>nullum periculum recusabant. At Germani deterius armati erant. Plerique eorum pectoralia
				<lb/>duntaxat et loricas habebant, hastas vero amentatas; nam qui leviter armati sunt urgere pectoribus
				<lb/>hastas non valent; quare in iaculatione raagis contìdebant. Ob haec illi cito spreti ab
				<lb/>Italicis atque contempti sunt, ut auderent pauci Italorum equites multos Germanorum invadere.
				<lb/>Tandem vero, maiori vi castra imperatoris aggressi, ita Germanos turbarunt, ut trepìdaretur
				<lb/>totis castris, multisque suorum amissis, cedere demum ac retro signa referre cogerentur.
				<lb/>Ita prostratis suorum animis ac metu deiectis, Tridentum imperator suos reduxit. Et
				<lb/>quoniam res male succedere videbantur, et alteri alteros incusabant, coloniensis praesul et
				<lb/>Leopoldus Austriae dux ab imperatore abeuntes, cum maxima copiarum parte domum redierunt;
				<lb/>imperatorque ipse Tridenti relictus pudore solummodo tenebalur, nec quid agendum
				<lb/>esset faciliter constituebat. Nam et redire trans Alpes, irrito coepto, permagnum dedecus
				<lb/>sui nominis, et remanere in Italia, debilitatis viribus, vanum existimabat. Inter liaec Franciscus
				<lb/>carariensis et alii quidam proceres qui circa illum erant, et cum his Florentinorum legati,
				<lb/>Patavium ut se conferret boriati sunt; sic enim et famam eius servari posse et superesse
				<lb/>adhuc spem magnarum rerum per Italiani ostendebant. Ille vero, quamquam redire trans
				<lb/>Alpes cupiebat, tamen, partim pudore, partim spe retentus, sequi illorum coiisilium statuit.
			<lb/>Quare, Tridento profectus, Tarvisium primo, inde Patavium accessit.</p>
			<p><lb/>Patavii dum esset, nova Florentinorum legatio ad eum pervenit. Fueruiit autem legati
				<lb/>quatuor equites fiorentini in primis nobiles : Raynaldus lantiliati, Masus Albitius, Philippus
				<lb/>Corsini, Thomas Sacheti. Adduxerunt vero equites italicos sexcentos vel optime structos,
				<lb/>quibus praeerat Sforila et Baldasar mutinensis. Suscepti igitur ab imperatore benigne legati,
				<lb/>cum de reparandis rebus tractaretur, deprehenderunt, mentem illius non satis alacrem ncque
				<lb/>niagnae fiduciae plenam. Inquit enim neque sibi neque Florentinis tantas esse vires, ut suffecturae
				<lb/>videantur ad Mediolaneasem everteiidum; quare pontificem romanum ac Venetos
				<lb/>accedere ad societatem belli necessarium fore. Pecunias vero tantas postulabat, ut palam
				<lb/>esset, ipsum nihil de suo afferre, sed omnia Florentinorum sumptibus fore peragenda. Ea
				<lb/>cum deprehendissent legati, statueruat, ut Masus Albicius et Andreas Victori (is enim in
				<lb/>prioribus legatis apud imperatorem fuerat) Florentiam redirent ad siagula quae adissent
				<lb/>quaeque vidissent edocenda; neque enim satis commode literis ostendi poterant. Hi ergo
				<lb/>cum rediissent, ac singula retulissent in Consilio civium, debilitarunt omnium mentes. Nam
				<lb/>et facere quae postulabantur impossibile quodammodo videbatur, et rursus si abiret imperator,
				<lb/>manifestum periculum ab hoste remanebat, qui auctus existimatione ac superbus Victoria,
				<lb/>nihil non ausurus merito credebatur. Denique, in Consilio re discussa, decreverunt omnia
				<lb/>facere pro imperatore in Italia retinendo. Itaque per legatos qui Patavii remanserant, magna
				<lb/>auxilia italici equitatus et magnam insuper pecuniam polliciti sunt in Italia remanenti et
				<lb/>per hiemem quacumque posset bellum inferenti, vere autem primo hostile solum intranti ac
				<lb/>illic bellum gerenti, illud insuper promittenti neque pacem neque indutias neque concordiam
				<lb/>ullam cum hoste facere, nisi requisito et consentiente fiorentino populo ; procuraturos se interea
				<lb/>omni nixu, ut pontifex ac Veneti cum eo iungerentur; quod non diffìcile factu aiebant
			<lb/>fore, si bellum prospere succederet.</p>
			<p><lb/>Haec per legatos imperatori nunciata, tractatus varios apud illum habuere; nam se his
				<lb/>obligare non satis honestum videbatur, et erant alioquin difficilia factu. Oriebantur etiam
				<lb/>controversiae quaedam prò pecuniis in adventu suo promissis, quarum partem aliquam adhuc
				<lb/>sibi deberi contendebat; eam vero esse summam nonaginta millium florenorum; quam ante
				<lb/>omnia sibi tradendam esse aiebat; postea vero, si ita videretur, de novis conventionìbus agitandum.
				<lb/>Fiorentini promissas quidem pecunias sub conditione dicebant; quae conditio ab
				<lb/>imperatore impleta non sit; itaque nec pecunias deberi; et tamen ex ea summa viginti quinque
				<lb/>millia iam esse persoluta. Per huiusmodi altercationem cum mensis fere consumptus
				<pb n="284"/>
				<lb/>esset, ac solutio pecuniarum penitus negaretur, indignatione concepta, imperator abire constituit.
				<lb/>Equitatu igitur per terram ad Tarvisium praemisso, ipse Venetias petiit, visendique
				<lb/>causa mirabilem civitatem, atque sibi illam, si qua posset, conciliandi. Susceptus autem a
				<lb/>Venetis insigni magnificentia, cunctisque exhibitis quae ad honorandos principes exhiberi
				<lb/>solent, cum de facto suo postridie loqueretur, gravitar et infense adversum Florentinos conquestus
				<lb/>est, quod eum solicitassent impulissentque transire in Italiani festinanter nimium ac
				<lb/>non suo tempore, et nunc promissa conventaque facere recusent; ex quo fit, ut destitutus ac
			<lb/>delusus, contra decus sui nominis redire in Germaniam compellatur.</p>
			<p><lb/>Erat tunc Venetiis Florentinorum legati duo: Philippus Corsini et Raynaldus Ianfiliatii,
				<lb/>viri prudentes ac bene morati, qui ea de causa imperatorem secuti Venetias fuerant. Hi
				<lb/>querelis respondentes, instar mortis acerbissimae sibi dixerunt esse, adversus ea loqui quae
				<lb/>princeps dixisset; verumtamen dandam sibi veniam, primo, quod non sponte, sed coacti;
				<lb/>deinde, quod pro excusatione civitatis suae, non pro cuiusquam accusatione sint locuturi;
				<lb/>omnem igitur accusationem et querelam circa pecunias versari; sed fateri promissas fuisse
				<lb/>pecunias a civitate; verum quoraodo promissae fuerint attendendum; nam in eo iudicium
				<lb/>iustae vel iniustae querelae versari; primo enim eius summae quae promissa fuerit plus quam
				<lb/>dimidiam partem, antequam domo se moveret imperator, pro parando ornandoque exercitu
				<lb/>solvere convenisse; eamque partem ex fide fuisse persolutam: itaque de ea conqueri imperatorem
				<lb/>nec posse nec debere. Reliqua vero pecunia'rum pars ita promissa fuit, ut annexam
				<lb/>conditionem haberet tunc demum esse solvendam, cum ipse potenti cum exercitu in hostilem
				<lb/>Galeatii terram veaisset. Harum duarum conditionum (quod bona venia dictum sit) nulla
				<lb/>penitus impleta est; nam neque venisse dicitur qui non stetit; neque potenti cum exercitu
				<lb/>venit, qui exercitus formidine hostium tam subito retrocessit. Verba quidem recto sensu non
				<lb/>cavillose suscipienda sunt. Nec vero florentinus populus tantam pecuniarum vim promisit, ut
				<lb/>tacto protinus hostili solo recederet, sed ut ad ruinam hostis in solo perstaret. Quid ergo
				<lb/>quisquam conqueri valeat de fiorentino populo non videmus. Ipse certe populus, si vellet,
				<lb/>iuste conqueri posset, pro tantis pecuniarum dispendiis quantas iam erogavit, falsa spe inductus.
				<lb/>Veneti, cum haec audissent, causam civitatis probare visi sunt. Concordiam tamen
				<lb/>pro communi utilitate suadebant; quae cum haberi non posset, imperator abiit. Profectus
				<lb/>vero, unius diei navigatione cum apud Travolas constitisset, Veneti, malori conatu adhibito,
				<lb/>tandem assecuti sunt, ut Florentinorum legati remissionem in eis facerent. Id cum' factum
				<lb/>esset, missis ad imperatorem amplissimis viris, eum Venetias reduxerunt. Hic, iam pecuniis
				<lb/>susceptis equitatuque revocato, cum aliquot dies Venetiis constitisset, assumpta meliori spe,
				<lb/>Patavium rediit, et quod reliquum erat hiemis in ea urbe consumpsit, ac modo expectationem
				<lb/>dedit, quasi Romam petiturus, modo ademit; tandem vero, cum neque pontifex romanus
				<lb/>neque Veneti in favorem auxiliumque eius palam descenderent, Fiorentini autem ea postularent
				<lb/>quae diSicilia factu videbantur, differre coeptum suum in aliud tempus constituit.
				<lb/>Atque ita mense aprili Patavio movens, magnis itineribus trans Alpes abivit.
				<lb/>Per hoc ipsum tempus legali Mediolanensis ad Venetos profecti, querelam et incusationem
				<lb/>adversus Florentinos posuerunt. Veneti autem, cum ea audivissent, vocatis Fiorentinorum
				<lb/>legatis, qui tunc alia de causa Venetiis erant, cuncta illis nota fecere, et respondendi, si
				<lb/>qua vellent, facultatem praebuerunt. Subiiciam vero quae tunc obiecta ab adversariis et quae
				<lb/>responsa sunt, ut iustitiae causa a legentibus examinari possit. Mediolanenses igitur legati a
				<lb/>Venetis introducti, orationem huiusmodi in Florentinos habuere: "<q>Vobis potissimum, o Veneti,
					<lb/>qui indutiarum et pacis auctores suasoresque fuistis, querelae faciendae sunt adversus eos,
					<lb/>qui centra tidem ac iusiurandum indutias et pacem violaverunt. Qui enim alicuius concordiae
					<lb/>auctor ac suasor est, is et onus quodammodo suscipere videtur eam servaium iri. Ex quo fit,
					<lb/>ut, si non aliud, at saltem quam meremur opinionem de utrisque nostrum suscipere debeatis.
					<lb/>Dicimus ergo illos homines esse maxime detestandos, quibus neque fidem servare cura est, neque
					<lb/>promissa conventaque lueri; cumque sit omnis defectio promissorum et fidei turpissima,
					<pb n="285"/>
					<lb/>maxime tamen abominanda ac nefaria existimari debet quae centra pacis conventa bellum et
					<lb/>turbationem per foedifragium inducit. Nam si fides ac iurisiurandi sanctitas ex hominibus
					<lb/>auferatur, quod tandem restat vinculum inter homines, quo alter alteri confidere queat? Itaque
					<lb/>quicumque tidem ac promissa in pace frangit, is communem hominum societatem dissolvit.
					<lb/>Nota sunt vobis, o Veneti, quae nuper acta fuerint in conventione indutiarum et pacis,
					<lb/>et quam solemniter promissa illa iurataque fuerunt. Ut autem Fiorentini ea servaverint, vos
					<lb/>ipsi vidistis. Stante enim pace, nulloque tale aliquid ab eis expectante, Robertum, qui se
					<lb/>Romanorum imperatorem facit, per legatos suos in Germaniam missos concitarunt, ut adversus
					<lb/>Galeatium mediolanensem, cuni quo pacem fecerant ac solemniter iuraverant, in Italo
					<lb/>liam transiret; eamque ob rem, magnam vim pecuniae tradere illi pacti sunt, conventione
					<lb/>expresse inita, ut tunc pecunias traderent, cum solum illius cum quo paulo ante pacem
					<lb/>fecerant, hostiliter ad eius subversionem ac ruinam ingressus fuisset; legatosque palam apud
					<lb/>illum ista de causa habere non dubitarunt, ut admirari debeant omnes tantam dolositatem
					<lb/>et fraudem in illis extitisse. Atqui iidem Fiorentini ne per Italiam modo verum etiam per
					<lb/>Galliam saepenumero suis nunciis et literis vulgaverunt se pacis et quietis avidos impeti ab
					<lb/>aliis atque vexari. Nunc autem apparuit per effectum non pacem sed bellum, non quietem
					<lb/>sed turbationem atque vexationem aliorum ipsos quaerere, nec ullo modo posse quiescere,
					<lb/>propter inquietudinem animi et superfluitàtem pecuniarum. Haec eadem civitas, con tra
					<lb/>maiorum instituta et mores, Gallos et Germanos (exteras et barbaras nationes italico nomini
					<lb/>infestas et inimicas) transire in Italiam procuravit, ut quos natura ipsa oppositis Alpibus ab
					<lb/>Italia exclusit, eos in Italiam ac in cervices Italorum induceret ; tantaque est consilii coecitas,
					<lb/>ut non intelligant, si Galli et Germani Italiam traducantur, communem omnium Italorum
					<lb/>esse perni ciem, nec minus in cervices suas quam caeterorum illos traduci. Atqui
					<lb/>populus romanus ex eo maxime laudem et gloriam promeruit, quod Cimbros et Teutones
					<lb/>Italiam invadere parantes, magna suorum exercituum dimicatione delevit, quodque Gallos
					<lb/>multis ac maximis praeliis fractos a cervicibus Italorum removit. Hi autem novi, ut sese
					<lb/>ipsi praedicant. Romani, illas ipsas barbaras immanesque nationes etiam pecunia tradita in
					<lb/>Italiam traducere curaverunt; tanta est horum hominum inquietudo ac perversitas et patriae
					<lb/>gentisque suae detestanda oblivio. Enimvero, qui patrium solum inimicis produnt, quomodo
					<lb/>sint appellandi nemo ignorat. Odium certe Italorum omnium promerentur qui exteras
					<lb/>inimicasque nationes ad conculcandam Italiam data pecunia traduxerunt. Dicent adversarios
					<lb/>suos per Etruriam a Galeatio foveri. Quibus respondemus: Non indigerent Pisani
					<lb/>et Senenses cuiusquam ope, nisi ab istis petulantissime vexarentur. Nunc autem, ob pericula
					<lb/>rerum suarum, ad Galeatium confugerunt; nec sane eum pudet, si Pisanos et Senenses
					<lb/>paternos amicos ab iniuriis Florentinorum superiori bello defenderit. Illud certe plus quam
					<lb/>manifestum est, non sponte sua Galeatium sese rebus Etruriae miscuisse, sed vocatum et
					<lb/>rogatum ab iis qui magna ex parte spoliati ac rebus exuti, ferre amplius horum iiùurias et
					<lb/>contumelias non valebant. Quare, illorum superbia in vicinos detestanda est, non Galeatii
					<lb/>subventio reprehendenda. Ut autem breviter concludamus, tribus de causis ad vos, o Veneti,
					<lb/>missi sumus: una, ut queramus de pace centra fidem violata; altera, ut poenam in
					<lb/>contractu appositam a violatoribus postulemus ; tertia, ne admiratio vobis sit, si centra fractores
					<lb/>pacis bello resistemus. Quorum primum honestatem, secundum iustitiam continet,
					<lb/>tertium necessitatem"</q>.</p>
			<p><lb/>Ea cum dixissent, Mediolanensis legati finem dicendi fecerunt. Florentinorum autem
				<lb/>legati, cum haec omnia intellexissent, parumque inter se collocuti, cum ad singula obiectorum
				<lb/>capita quid respondendum foret statuissent, demum pro honore civitatis in hunc modum
				<lb/>loculi sunt: "<q>Nobis quidem, o Veneti, lucrum ingeiis videri debet per adversarios nostros
					<lb/>huiusmodi sermonem inductum fuisse. Nam si illi tacuissent, veritas forsan in obscuro
					<lb/>lateret, quae nunc illorum verbis excitata in lucem emerget. Indutias et pacem cum mediolanensi
					<lb/>Galeatio, vobis auctoribus ac suasoribus, ita fecimus, ut putaremus illum nocendi
					<pb n="286"/>
					<lb/>insidiandique nobis animum abiecisse. Ea nos credulitate inducti, non modo ex manibus
					<lb/>arma, verum etiam ex mentibus omnem belli cogitationem posueramus. At enim ille, utpote
					<lb/>qui nunquam nisi bella turbationesque cogitavit, etiam post pacem hostili mente se gessit.
					<lb/>Omittimus ductores equitum suorum paulo post pacem factam Lucensium sociomm nostrorum
					<lb/>agrum hostiliter populasse, diripuisse Volaterranos, de Geminianensibus et Collensibus
					<lb/>hostilem in modum praedas et captivos abegisse, et apud Senenses suae ditionis cum ea
					<lb/>praeda captivisque se recepisse ; quae omnia contra iusiurandum contraque promissorum integritatem
					<lb/>et fidem ab eo sunt facta. Omittimus, inquam, ista, ac praeterimus. Verumtamen,
					<lb/>illud quo tandem spectat, quod post eamdem pacem, maioribus copiis in Etruriam
					<lb/>missis, Pisas finitimam nobis urbem, omniaque eiusdem urbis oppida castellaque occupavat
					<lb/>ac ditioni potestatique suae subegit? Senas item finitimam nobis urbem in suum dominatum
					<lb/>traduxit ? Perusiam et Assisium sibi subditas fecit. An haec qui faciebat pacem ac
					<lb/>iusiurandum servabat? Ncque enim is solum inferre bellum dicendus est qui moenia ictu
					<lb/>percutit, verum etiam is qui parat et fabricatur machinas ad expugnandum, licet nondum
					<lb/>illas muro admoverit. Non enim oportuit, Galeatium, pace facta, bellum meditari, neque
					<lb/>positis e manibus armis, mentem nihilominus armatam retinere. An cum circumdabat nos
					<lb/>apprehensione tot oppidorum et urbium, cum quasi obsidionem parabat et veluti machinas
					<lb/>ad expugnandum fabricabatur, non pacem frangebat, non adversus fidem ac iusiurandum
					<lb/>suum veniebat ? Negari non potest. Quare illa quae de violatoribus indutiarum et pacis
					<lb/>ac fidei promissorumque defectione adversarii dixerunt, eos quoque magis asseveramus, illumque
					<lb/>violatorem pacis, fractorem promissorum, defectorem fidei ac iurisiurandi contemptorem
					<lb/>ostendimus: nosque restitisse adversus illius foedifragium necessitate compulsos verissime
					<lb/>allegamus, nisi forsan quisquam usque adeo mente captus est et hebes, ut, cum ille,
					<lb/>missis in Etruriam copiis Pisas capiebat, Senas potestati ac ditioni suae subiiciebat, Perusinos
					<lb/>et Assisinos sibi subditos faciebat, cum Lucensem omni studio ad se traxerat, atque
					<lb/>idem de Cortonensi facere nitebatur, non intelligat haec omnia ad opprimendum Florentinos,
					<lb/>cum quibus paulo ante pacem fecerat, comparari ; illumque dum haec agebat, contra
					<lb/>fidem ac iusiurandum promissaque sua, pacem violasse. Quare, si per Italiam et alia loca
					<lb/>publicavimus aliquando, nos pacis et quietis avidos ab ilio impeti ac vexari, verissime publicavimus.
					<lb/>Qui enim post pacem ac iusiurandum contineri non potuit, quin ad oppressionem
					<lb/>nostram omnia pararet, quid fecisse credendum est ante pacem ac iusiurandum ?
					<lb/>Nam, quod inquit nos quiescere non posse, sinat, quaesumus, ut alii ista dicant qui ipsi
					<lb/>quieti sunt. Ipsi certe, a quo non gentiles, non agnati, non propinqui, non socii, non vicini
					<lb/>esse tuti unquam potuerunt ; qui Veronam et Patavium sibi per fraudem subiecit ; qui
					<lb/>nunc Etruriam subdere totani meditatur, nec ullo modo satiari cupiditas potest, ista dicere
					<lb/>de nobis nequaquam congruit, qui cupimus quiescere, modo sineremur. Nam, quod de Gallis
					<lb/>et Germanis in Italiam traductis legati eius dixerunt, quis, quaesumus, huius traductionis
					<lb/>causa fuit, nisi illius inquietudo et violentia? qui non contentus in Gallia dominari, Etruriam
					<lb/>insuper ac Flaminiam sibi subdere incredibili cupidine dominandi pergit, ac eo usque
					<lb/>cupiditatis ambitionisque processit, ut regnum Italiae sibi repromittat; cuius nulla verba
					<lb/>nisi simulata, nuUum factum nisi dolosum, nulla fides nisi maculata vitiataque existit; de
					<lb/>quibus, si nobis non creditur, Veronensis ac Patavinus interrogentur, quos dolo ac fraude
					<lb/>pervertit; interrogentur Pisani et Senenses, quorum tyrannidem concupi vit ac dolose arripuit;
					<lb/>nam, in suos quid egerit, commemorare erubescimus. Adversus tantam cupiditatem
					<lb/>atque perfidiam si resistere conamur, ac ex eo turbationes aliquae per Italiam oriuntur, vel
					<lb/>gentes aliquae externae adveniunt, quis harum turbationum causa est? Illene qui movet atque
					<lb/>impellit, an nos qui, necessitate coacti, pro tutela nostra subsidia quorumcumque procuramus?
					<lb/>Quamquam imperatorem romanum in Italiani transire, alienum videri non debet.
					<lb/>Caeteri autem qui Iransierunt, non sexcenta millia, ut Cimbri et Teutones, nec tales aut
					<lb/>tanti fuerunt, ut ab Italia universa fuerint formidandi. Ad extremum, quam ipsi poenam
					<pb n="287"/>
					<lb/>pro violata pace et indutiis postulant, eam nobis deberi a Mediolanensi dicimus, pro violatione
					<lb/>ac foedifraj;fio per eum commisso: deque ea recognitionem vestram et aliorum quorumcumque
					<lb/>flagitamus. Nam, quod aiunt neminem admirari debere, si nobis bellum inferat,
					<lb/>iampridem certe omnes desierunt admirari, cum illius consuetudo semper fuerit per fas et
				<lb/>nefas bellum inferre; cuius violentiae resistemus, in Deo ac iustitia nostra spem habentes"</q>.
				<lb/>Haec tunc a legatis dieta et responsa sunt. Veneti autem, haec audientes. Florentinorum
				<lb/>legatos valde probaverunt; cumque satisfactum lionori civitatis putarent, ipsi, tamquam
			<lb/>medii quidam, lenire iras gravibus ac prudentibus verbis conati sunt.</p>
			<p><lb/>Eo qui secutus est anno, qui fuit secundus post mille quadringentos, circa Bononiam
				<lb/>magnis contentionibus belligeratum est. Ante recessum enim imperatoris, Galeatius, successu
				<lb/>rerum elatus, partem copiarum in Bononienses miserat, ad novum eius urbis dominatorem, si
				<lb/>fieri posset, opprimendum. Sed cum imperator abiisset, tunc maiores omnino copias palam
				<lb/>ac suo nomine in Bononienses misit. Praeerant vero bis copiis mantuanus princeps, nuper
				<lb/>in gratiam et amicitiam Mediolanensis reversus, et Pandolphus Malatesta et Octobonus parmensis
				<lb/>aliique ductores complures. Ac statim, ob adventum hostium, maximo in periculo ea
				<lb/>civitas versabatur. Exules enim extra urbem satis potentes ad defectionem castella et oppida
				<lb/>compellebant; cives autem intra urbem non omnes' dominatu illius laetabantur. Florentini
				<lb/>vero, haec pericula intuentes, confestim ab ipso initio Bernardonem ducem cum magno equitatu
				<lb/>in Bononienses remiserant. Addiderunt postea et alias copias, cum hostium crescere
				<lb/>exercitum cognovissent. Venerunt et a Patavino et ab aliis sociis satis magna auxilia; sed
				<lb/>Patavinus praecipue duos ex filiis suis una cum auxiliaribus copiis ad subsidia Bononiensis
				<lb/>transmisit, ut tandem omnes vires florentini populi ac sociorum, omnesque vires hostium circa
				<lb/>Bononiam cogerentur. Utrique vero circa urbem faciebant castra; sed hostes longius, nostri
				<lb/>vero propius, ut essent medii inter hostium castra et urbem. Praeerant autem nostrorum
				<lb/>exercitui Bernardon dux militiae fiorentini populi, hostium vero exercitui Alberi cus comes.
				<lb/>Cum in hunc modum aliquandiu stetissent, tandem hostes, quoniam plures ac potentiores
				<lb/>erant, invadere Florentinorum sociorumque castra statuerunt. Erant vero tunc nostrorum
				<lb/>castra apud Casalecium vicum, procul Bononia quatuor milibus passuum, videbaturque eius
				<lb/>loci necessaria defensio, propterea quod inde aqua ex fiumine Rheni Bononiam ducitur; quam
				<lb/>si derivasset hostis, permagnae difficultates in urbe sequebantur. Hostes igitur, e castris suis
				<lb/>profecti, structo agmine, castra nostrorum repentino impetu invaserunt. Concursum est acriter
				<lb/>a nostris et egregie repugnatum ; et aderat Bernardon militiae dux adhortator et moderator.
				<lb/>Sed tantus fuit hostium impetus ac tam vehemens ac repentinus, ut pontem qui est super
				<lb/>fiumine, deiectis nostris, occuparent; simulque non ex ponte modo, sed pluribus ex locis
				<lb/>adversum nostros penetratum. Nec posthac praelium fuit, sed caedes passim ac fuga. Captus
				<lb/>est Bernardon, exercitus dux, et ductores alii fere omnes, praeter eos qui fuga arrepta in
				<lb/>urbem Bononiam se receperunt. Duo Patavini fortiter dimicantes, tandem mantuani principis
				<lb/>se in manus permiserunt. Castra ab hostibus capta sunt cum inaestimabili praeda.
				<lb/>Traxit mox post se huiusmodi casus ruinam maiorem. Cives enim bononienses, adverso
				<lb/>praelio erecti, arma sumpserunt, diversaeque factionis homines, audaciores facti, cervices
				<lb/>adversus dominum erexerunt: praeliaque nocturna per urbem commissa sunt, in quibus Iohannes
				<lb/>Bentivoglia, incredibili virtute pugnans, omnium iudicio commendationem maximam est
				<lb/>consecutus; primus enim ac princeps bellator et amicorum et inimicorum confessione existimatus
				<lb/>est. Sed cum tota civitas esset in armis, et hostes extra moenia victores omnia tenerent,
				<lb/>pars una civium quae adversabatur, una portarum capta, exules ac partem copiarum
				<lb/>hostilium intra urbem receperunt. Tunc demum, redundante inimicorum multitudine, Iohannes
				<lb/>Bentivoglia superatur, ac tandem occiditur. Duo erant Bononiae Florentinorum legati: Nicolaus
				<lb/>Uzzanensis et Bardus Rectafides. Horum Bardus, in ipso tumultu captae urbis vulneratus,
				<lb/>paulo post interiit ; Nicolaus vero, captus ab hostibus ac Papiam ductus, miserabili
				<lb/>aerumna detentus est
				<pb n="288"/>
				<lb/>Bononiae, post reversionem exulum, magistratus civium creati sunt, et forma quaedam
				<lb/>reipublicae libertatisque reducta. Hoc enim Galeatius exuHbus promiserat; sed haec bidui
				<lb/>aut tridui laetitiam liabuere. Quidam enim ex ducibus, cum robore militum per urbem discurrentes
				<lb/>ac nomen Galeatii inclamantes, exauctorato civium magistratu, dominatum omnem
				<lb/>in Mediolanensem redegere. Ita populus simul exulesque delusi, subdere tandem colla ac
			<lb/>iugum servitutis suscipere coacti sunt.</p>
			<p><lb/>Florentini, cum et profligatum exercitum et captum ducem cognovissent, maxime in metu
				<lb/>et trepidatione fuerunt. Cum vero insuper Bononiam in manus hostium devenisse auditum
				<lb/>esset, multo magis trepidarunt, hostes singulis horis adesse putantes. Amisso autem duce ac
				<lb/>militibus, cuncta desperationis piena videbantur. Quod si hostes sequi victoriam properassent,
				<lb/>irremediabile periculum civitas incurrebat; sed illi, sive ignavia sive discordia, tempus
				<lb/>agendi inutiliter labi passi sunt. Itaque, cum multi subinde dies intercessissent, nec hostes
				<lb/>cum exercitu venirent, civitas, resumptis paulatim animis, insurgere ac reparare vires perrexit;
				<lb/>et adversus Ubaldinorum clientes, qui post victoriam hostium rebellaverant, et adversus
				<lb/>Ricciardum pistoriensem, cuius sectatores post adversum praelii casum multa invaserant loca,
				<lb/>missae auxiliares copiae illorum conatus repressere. De remediis vero tantorum periculorum
				<lb/>consultantibus, duo potissimum occurrebant : unum, si Bonifacius pontifex romanus, alterum,
				<lb/>si Veneti bellum susciperent. Et suberat certe sperandi ratio; nam pontifex quidem romanus
				<lb/>occupatas urbes, Perusiam et Bononiam, graviter ferre non erat obscurum ; et Veneti
				<lb/>crescere Mediolanensis potentiam nequaquam sibi piacere iampridem ostenderant. Apud
				<lb/>utrosque igitur summo studio quaesita societas est. Sed subsistebant ambo ac veluti horrebant
				<lb/>bellum excipere. Pacta certe non satis aequa Veneti postulabant; et ut maiori impensa
				<lb/>Florentinorum quam Venetorum bellum gereretur, et nihilominus in potestate arbitrioque Venetorum
				<lb/>esset, pacem, quandocumque vellent, sine ullo Florentinorum consensu, facere. Haec
			<lb/>dura sane videbantur et aliena a fiorentini populi dignitate.</p>
			<p><lb/>Inter haec spes supervenit pacis. Hostis enim, post captam Bononiam, pacem optare
				<lb/>videbatur ; atque ea de causa Venetias miserat legatos, et conditiones satis aequas proferebat.
				<lb/>Quae audientes Fiorentini, deceptionem et fraudem verebantur. Pacem tamen simul et confoederationem
				<lb/>recipere decreverant, putantes, si pax simul et societas iniretur, durabiliorem
				<lb/>fore pacem, et postulata illa Venetorum, post factam pacem, nequaquam multi fore existimanda.
				<lb/>Itaque legatis suis scripserant, ut, paucis cor'rectionibus additis, pacem cum hoste
			<lb/>ac societatem cum Venetis firmarent.</p>
			<p><lb/>Cum his rebus intenta civitas esset, fama supervenit de Galeatii morte. Ea mors primum
				<lb/>a Paulo Guinisio Lucensium principe nunciata fuit, non tamen ab initio certa, deinde rursus
				<lb/>certa et affirmata, caeterum admodum arcana. Itaque statim ad legatos qui Venetiis erant
				<lb/>scriptum est ne paci neve societati consensum praestarent. Veneti a Florentinorum legatis
				<lb/>mortem illius primum cognoverunt, cum nihil ante de ea re sensissent. Et signa conspecta
				<lb/>sunt, quod copiae quaedam per placentinum et lunatem agrum in Etruriam descendentes,
				<lb/>ex medio repente itinere revocatae fuerant, et quod ducibus exercitus Bononiae existentibus
				<lb/>praeceptum venerat, ne se ex loco commoverent. Veritate demum comperta, cognitum est
				<lb/>Galeatium, non multo post Bononiam captam, aegrotare coepisse, morboque demum interiisse
				<lb/>apud Marignanum, castellum mediolanensis agri. Haec ab initio occulta fuerunt; tandem
				<lb/>vero patefacta, cum iam celari amplius non possent ac funebris pompa magnificentissime
				<lb/>persoluta. Illud etiam cognitum est, Galeatium, dum aegrotaret, pacem cum Florentinis
				<lb/>summo desiderio affectasse, inde missionem legatorum ad Venetos et procurationem novae
				<lb/>pacis fuisse exortas. Considerabat enim filios a se relinqui admodum parvulos in medio periculorum
				<lb/>maximorum. Itaque festinabat pacem facere, priusquam e vita decederet; idque
				<lb/>assecutus fuisset, si vel parum amplius supervixisset. Ex illius confestim morte tanta rerum
				<lb/>conversio secuta est, ut qui prius vix ullam salutis spem reliquam habebant, hi maxime confiderent;
			<lb/>qui autem se vicisse putabant, omnem spem amitterent resistendi.</p>
		</div>
	</body>
</text>
</TEI>
