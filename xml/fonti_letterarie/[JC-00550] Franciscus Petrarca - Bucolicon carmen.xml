<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Bucolicon carmen</title>
				<author>Franciscus Petrarca</author>
				<respStmt>
					<resp key="print_editor">Edizione critica a stampa a cura di</resp>
					<name>A. Avena</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="12709" unit="words">Parole: 12709</measure>
				<measure quantity="75109" unit="characters_without_spaces">Caratteri (spazi esclusi): 75109</measure>
				<measure quantity="85976" unit="characters_witht_spaces">Caratteri (spazi inclusi): 85976</measure>
			</extent>
			<publicationStmt>
				<publisher>ALIM</publisher>
				<date when-iso="2012-09-06">06/09/2012</date>
			</publicationStmt>
			<notesStmt>
				<note>Genere: Poesia bucolica</note>
				<note>Tipo: Fonti Letterarie</note>
				<note>Tipo: </note>
				<note>Note: Data di composizione dell'opera: 1346-1357&#13;
parole: 13212&#13;
caratteri (spazi esclusi): 76287&#13;
Sono state rese con 'i' tutte le 'j' presenti nell'edizione&#13;
CC</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Francesco Petrarca</author>
						<title level="m">Il Bucolicon Carmen e i suoi commenti inediti</title>
						<editor>A. Avena</editor>
						<imprint>
							<publisher>Soc. Coop. Tipografica</publisher>
							<pubPlace>Padova</pubPlace>
							<date>1906</date>
							<biblScope unit="page">95-165</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Poesia bucolica</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. Ho diviso il testo solo nelle egloghe singole, ma non nei discorsi dei singoli personaggi.</item></list></change>
		</revisionDesc>
	</teiHeader>

<text>
	<body>
		<pb n="95"/>
		<div>
			<head><lb/>Bucolicum carmen meum incipit. Egloge prime titulus: Parthenias. - Collocutores Silvius et Monicus.</head>
			<lb/>
			<lg>
				<l>Sil. Monice, tranquillo solus tibi conditus antro,</l>
				<l>Et gregis et ruris potuisti spernere curas;</l>
				<l>Ast ego dumosos colles silvasque pererro.</l>
				<l>Infelix! Quis fata neget diversa gemellis?</l>
				<l n="5">Una fuit genitrix; at spes non una sepulcri!</l>
				<l>Mo. Silvi, quid quereris? Cunctorum vera laborum </l>
				<l>Ipse tibi causa es. Quis te per devia cogit? </l>
				<l>Quis vel inaccessum tanto sudore cacumen </l>
				<l>Montis adire iubet, vel per deserta vagari</l>
				<l n="10">Muscososque situ scopulos fontesquc sonantes?</l>
				<l>Sil. Hei michi! Solus Amor. Sic me venerata benigne</l>
				<l>Aspiciat, spes nostra, Pales. Dulcissimus olim</l>
				<l>Parthenias michi, iam puero, cantare solebat</l>
				<l>Hic, ubi Benacus, vitrea pulcherrimus alvo,</l>
				<l n="15">Persimilem natum fundit sibi. Venerat etas</l>
				<l>Fortior; audebam, nullo duce, iam per opacum</l>
				<l>Ire nemus, nec lustra feris habitata timebam;</l>
				<pb n="96"/>
				<l>Mutatamque novo frangebam carmine vocem,</l>
				<l>Emulus, et fame dulcedine tactus inani:</l>
				<l n="20">Ecce peregrinis generosus pastor ab oris, </l>
				<l>Nescio qua de valle, canens nec murmure nostro,</l>
				<l>Percussit flexitque animum; mox omnia cepi</l>
				<l>Temnere, mox solis numeris et carmine pasci.</l>
				<l>Paulatim crescebat amor; quid multa? canendo</l>
				<l n="25">Quod prius audieram, didici, musisque coactis,</l>
				<l>Quo michi Parthenias biberet de fonte notavi.</l>
				<l>Nec minus est ideo cultus michi; magnus uterque,</l>
				<l>Dignus uterquc coli pulcra quoque dignus amica.</l>
				<l>Hos ego cantantes sequor et divellere memet</l>
				<l n="30">Nec scio, nec valeo; mirorque quod horrida nondum</l>
				<l>Silva, nec aerii ceperunt currere montes.</l>
				<l>Verum ubi iam videor, collectis viribus, olim</l>
				<l>Posse aliquid, soleo de vertice montis ad imas</l>
				<l>Ferre gradum valles; ibi fons michi sepe canenti</l>
				<l n="35">Plaudit, et arentes respondent undique cautes</l>
				<l>Vox mea non ideo grata est michi, carmina quanquam</l>
				<l>Laudibus interdum tollant ad sidera Nimphe.</l>
				<l>Dum memini quid noster agat, quidve advena pastor,</l>
				<l>Uror et in montes flammata mente revertor.</l>
				<l n="40">Sic eo, sic redeo. Nitar, si forte Camene</l>
				<l>Dulce aliquid dictare velint, quod collibus altis</l>
				<l>Et michi complaceat, quod lucidus approbet ether;</l>
				<l>Non rauce leve murmur aque, nec cura, nec ardor</l>
				<l>Defuerint. Si fata viam et mens tarda negarit,</l>
				<l n="45">Stat, germane, mori. Nostrorum hec summa laborum.</l>
				<l>Mo. O! si forte queas durum hoc transcendere limen.</l>
				<l>Quid refugis? turpesque casas et tuta pavescis</l>
				<l>Otia? quid frontem obducis? Nemo antra coactus</l>
				<pb n="97"/>
				<l>Nostra petit; plures redeunt a limine frustra.</l>
				<l n="50">Sil. Non pavor hic animi fuerat; si forsitan aures, </l>
				<l>Dulcibus assuetas, inamena silentia tangunt,</l>
				<l>Miraris? Natura quidem fit longior usus.</l>
				<l>Mo. O! iterum breve si mecum traducere tempus</l>
				<l>Contingat, sileatque fragor rerumque tumultus,</l>
				<l n="55">Dulcius hic quanto media sub nocte videbis</l>
				<l>Psallere pastorem! Reliquorum oblivia sensim</l>
				<l>Ingeret ille tibi; non carmen inane negabis,</l>
				<l>Quod modo sollicitat, quod te suspendit hiantem.</l>
				<l>Sil. Quis, queso, aut quonam genitus sub sidere pastor</l>
				<l n="60">Hoc queat? Audivi pastorum carmina mille,</l>
				<l>Mille modos; quenquam nostris equare caveto.</l>
				<l>Mo. Audisti quo monte duo fons unicus edit</l>
				<l>Flumina? sive ubinam geminis ex fontibus unum</l>
				<l>Flumen aquas, sacrumque caput cum nomine sumit?</l>
				<l n="65">Sil. Audivi, ut quondam puer hispidus ille nitentis </l>
				<l>Lavit Apollineos ad ripam gurgitis artus.</l>
				<l>Felices limphe que corpus tangere tanti</l>
				<l>Promeruere dei! Fluvius, si vera loquuntur,</l>
				<l>Per cinerum campos ultricibus incidit undis.</l>
				<l n="70">Mo. Hunc igitur, dulci mulcentem sidera cantu, </l>
				<l>Illa tulit tellus; licet experiare, iuvabit.</l>
				<l>Sil. O! ego novi hominem. Cives et menia parve</l>
				<l>Sepe Ierosolime memorat, nec vertitur inde;</l>
				<l>Semper habet lacrimas et pectore raucus anelat.</l>
				<l n="75">Hi Romam Troiamque canullt et prelia regum,</l>
				<l>Quid dolor et quid amor possit, quidve impetus ire,</l>
				<l>Qui fluctus ventosque regat, qui spiritus astra;</l>
				<l>Necnon et triplicis sortitos numina regni</l>
				<l>Expingunt totidem, varia sed imagine, fratres;</l>
				<pb n="98"/>
				<l n="80">Sceptriferum summumque Iovem facieque serena,</l>
				<l>Inde tridentiferum moderatoremque profundi</l>
				<l>Ceruleumque comas medium, fuscumque minorem;</l>
				<l>Torva latus servat coniunx, aterque paludis</l>
				<l>Navita tartaree piceas redit itque per undas,</l>
				<l n="85">Tergeminusque canis latrat; tum dura severis</l>
				<l>Pensa trahunt manibus, fixa sub lege, sorores;</l>
				<l>Quinetiam stigias eterna nocte tenebras</l>
				<l>Anguicomasque simul furias templumque torumque,</l>
				<l>Tum silvas et rura canunt atque arma virosque</l>
				<l n="90">Et totum altisonis illustrant versibus orbem.</l>
				<l>Mo. Hic unum canit ore deum, quem turba deorum</l>
				<l>Victa tremit, celum nutu qui temperat almum,</l>
				<l>Ethera qui librat liquidum, qui roris acervos,</l>
				<l>Quique nives spargit gelidas et nube salubri</l>
				<l n="95">Elicit optatos herbis sitientibus imbres;</l>
				<l>Qui tonat et trepidus rapidis quatit aera flammis,</l>
				<l>Tempora sideribus, qui dat sua semina terris;</l>
				<l>Qui pelagus fluitare iubet, consistere montes;</l>
				<l>Qui corpus mentemque dedit, quibus addidit artes</l>
				<l n="100">Innumeras, geminum cumulans ab origine munus;</l>
				<l>Qui vite mortisque vices, queque optima fessos</l>
				<l>Fert super astra, viam docuit repetitque monendo.</l>
				<l>Hunc meus ille canit; neu raucum dixeris, oro:</l>
				<l>Vox solida est penetransque animos dulcore latenti.</l>
				<l n="105">Iure igitur, patriis primum celebratus in arvis, </l>
				<l>Attigit et vetros saltus, lateque sonorum</l>
				<l>Nomen habet: que rura Padus, que Tybris et Arnus,</l>
				<l>Que Rhenus Rodanusque secant, queque abluit equor</l>
				<l>Omnia iam resonant pastoris carmina nostri.</l>
				<l n="110">Sil. Experiar, si fata volent; nunc ire necesse est. </l>
				<pb n="99"/>
				<l>Mo. Quo precor? aut quis te stimulus, que cura perurget!</l>
				<l>Sil. Urget amor Muse; quoniam modo litore in Afro</l>
				<l>Sidereum iuvenem genitumque a stirpe deorum</l>
				<l>Fama refert magnis implentem pascua factis;</l>
				<l n="115">Te, Polipheme, tuis iam vi stravisse sub antris</l>
				<l>Dicitur et lybicos silvis pepulisse leones,</l>
				<l>Lustraque submissis audax incedere flammis.</l>
				<l>Hunc simul Italidesque nurus, puerique, senesque</l>
				<l>Attoniti adverso certatim a litore laudant.</l>
				<l n="120">Carmine fama sacro caret hactenus, et sua virtus</l>
				<l>Premia deposcit; pavitans ego carmina cepi</l>
				<l>Texere: tentabo ingenium, vox forte sequetur</l>
				<l>Orphea, promeritum modulabor harundine parva.</l>
				<l>Mo. I sospes, variosque vie circumspice casus.</l>
			</lg>
		</div>
		<pb n="100"/>
		<div>
			<head><lb/>Secunde egloge titulus est: Argus. Collocutores Ydeus, Phitias
			<lb/>et Silvius.</head>
			<lb/>
			<lg>
				<l>Yde. Aureus occasum iam sol spectabat, equosque</l>
				<l>Pronum iter urgebat facili transmittere cursu;</l>
				<l>Nec nemorum tantam per secula multa quietem</l>
				<l>Viderat ulla dies: passim saturata iacebant</l>
				<l n="5">Armenta et lenis pastores somnus habebat;</l>
				<l>Pars teretes baculos, pars nectere serta canendo</l>
				<l>Frondea, pars agiles calamos; tum fusca nitentem</l>
				<l>Obduxit Phebum nubes, precepsque repente</l>
				<l>Ante expectatum nox affuit; horruit ether</l>
				<l n="10">Grandine terribili; certatim ventus et imber </l>
				<l>Sevire et fractis descendere fulmina nimbis.</l>
				<l>Altior, ethereo penitus convulsa fragore,</l>
				<l>Corruit et colles concussit et arva cupressus,</l>
				<l>Solis amor quondam, solis pia cura sepulti;</l>
				<l n="15">Nec tamen evaluit fatalem avertere luctum </l>
				<l>Solis amor, vicitque pium fors dura favorem.</l>
				<l>Prescius, heu ! nimium vates tum, Phebe, fuisti,</l>
				<pb n="101"/>
				<l>Dum sibi dumque aliis: Erit hec lacrimabilis arbor,</l>
				<l>Dixisti. Ingentis strepitu tremefacta ruine,</l>
				<l n="20">Pastorum mox turba fugit, quecunque sub illa </l>
				<l>Per longum secura diem consederat umbra;</l>
				<l>Pars repetit montes, tuguri pars limina fidi,</l>
				<l>Pars specubus terreque caput submittit hianti.</l>
				<l>Silvius et Phitias scopulum fortassis eundem</l>
				<l n="25">Precipiti petiere gradu, geminisque cavernis </l>
				<l>Occuluere animas trepidi, nec pauca gementes.</l>
				<l>Post, ubi laxatis tempestas fracta parumper</l>
				<l>Nubibus et celi siluerunt murmura fessi,</l>
				<l>Incipit illacrimans Phitias: O Iupiter alme,</l>
				<l n="30">Si scelus hoc nostrum meruit, si rustica sordet </l>
				<l>Pastorum pietas, silvis ignosce! precamur;</l>
				<l>Innocui miserere gregis, meliorque capellas</l>
				<l>Collige dispersas; teneris signata labellis</l>
				<l>Ubera te moveant, nisi forte oblivia lactis</l>
				<l n="35">Illius astrigere nectar tibi suggerit aule: </l>
				<l>De grege nempe fuit nutrix tua! Talia questus,</l>
				<l>Subticuit, pestusque manu percussit et ora.</l>
				<l>Silvius, audita rupis de parte querela,</l>
				<l>(Nam neque se coram cernebant, obice parvo</l>
				<l n="40">Pretente silicis ramoque comante dirempti) </l>
				<l>Concussa sic mente refert, gemitumque coercens:</l>
				<l>O Phitia, Phitia; fateor, sic astra minari</l>
				<l>Iampridem adverti, postquam flamantia Martis</l>
				<l>Lumina, et imbrifera Saturnum in parte morantem,</l>
				<l n="45">Obsessumque Iovem, et Venerem transversa tuentem,</l>
				<l>Sibila ventorum postquam peregrina notavi.</l>
				<l>Nonne procul nebulas, limo exalante palustri,</l>
				<l>Surgere et in nostrum delatas vidimus axem?</l>
				<pb n="102"/>
				<l>Nonne grues profugas, turpesque ad litora mergos?</l>
				<l n="50">Num corvos, fulicasque vagas, num sidera mesta </l>
				<l>Vidimus et nimbo velatam abscedere Pheben,</l>
				<l>Tum que multa olim nascentis signa procelle</l>
				<l>Silvicole cecinere senes? Sed ferre necesse est.</l>
				<l>Hec est vita hominum, Phitia; sic leta dolendis</l>
				<l n="55">Alternat fortuna ferox. Eat ordine mundus</l>
				<l>Antiquo; nobis rerum experientia prosit:</l>
				<l>Quo grex cumque miser ruerit, consistere pulcrum est. </l>
				<l>Care michi in primis et semper maxime Silvi,</l>
				<l>Respondit Phitias, oculos, te consule, tergam;</l>
				<l n="60">Tu modo, si quod habes damni solamen acerbi, </l>
				<l>Tempestiva graves relevent oblivia casus. </l>
				<l>Imo, ait ille, tuum est que condita carmina servas</l>
				<l>Mecum partiri: Daphnis pastoribus olim,</l>
				<l>Et tibi nunc ingens merito cantabitur Argus.</l>
				<l n="65">Quid tibi non nobis, Phitias? num tu quoque carmen</l>
				<l>Argeum vocitare libet? Nimis omnia celas. </l>
				<l>Incipe; forte sequar, nisi vox tua terreat, inquit </l>
				<l>Silvius. Ille alta fregit suspiria voce:</l>
				<l>Phil. Arge, decus rerum! Silve dolor, Arge, relicte! </l>
				<l n="70">Hoc licuit rapide sacro de corpore morti? </l>
				<l>Hoc ausa est tellus? te, qui stellantis Olimpi </l>
				<l>Iam solus spectator eras, humus obruit atra? </l>
				<l>Quo favor, et nostri rediit quo gloria secli? </l>
				<l>Quis tempestates prenoscet ab ethere longe?</l>
				<l n="75">Quis michi voce feras quercusque et saxa movebit,</l>
				<l>Aut longam dulci traducet carmine noctem?</l>
				<l>Quis terrebit apros? quis tendet retia dammis?</l>
				<l>Quis visco captabit aves? quis, flumine mergens,</l>
				<l>Ah! miseras curabit oves? quis sacra Cibeles,</l>
				<pb n="103"/>
				<l n="80">Atque humilem, Admeti famulantem in gramine, Phebum </l>
				<l>Rite canet? quem nocturnus trepidabit abactor?</l>
				<l>Quem noscent dociles alta sub rupe capelle?</l>
				<l>Quem vigiles, fidique canes? quem dulcis amica?</l>
				<l>Quis michi solennes statuet per litora ludos,</l>
				<l n="85">Insuetam patrio renovans ex more palestram?</l>
				<l>A quo consilium dubii, divinaque late</l>
				<l>Silvestres responsa ferent? quis tempore in arcto</l>
				<l>Suplicibus prestabit opem? pulcherrime quondam</l>
				<l>Arge, amor ac luctus Driadum, quid silva, quid antrum,</l>
				<l n="90">Quid sine te colles? et post te vivere quisquam </l>
				<l>Aut volet, aut poterit? Pastores, credite, mors est</l>
				<l>Vivere post Argum. Iam nunc arescere circum</l>
				<l>Stagna, lacus, fontes, ipsumque videbitis equor;</l>
				<l>Spiritus alter erit ventis, color alter in herbis,</l>
				<l n="95">Floribus alter odor; solitos nec poma sapores </l>
				<l>Servabunt, nec prata comas, nec flumina limphas,</l>
				<l>Vellera nec pecudes, nec opimas campus aristas.</l>
				<l>Omnia namque oculis unus (nec fallimur) ille</l>
				<l>Letificare suis et fecundare solebat.</l>
				<l n="100">Illo silva fuit semper sub principe tuta;</l>
				<l>Pax inerat fronti, purgabat nubila verbo.</l>
				<l>Ille abiit; fortuna suos mutata fatigat.</l>
				<l>Sil. Extorques lacrimas; nec iam michi vivere dulce est</l>
				<l>Post Argum. Sed vivaci parebimus astro.</l>
				<l n="105">Phil.Effugis ! Agnosco: Nusquam sine carmine, Silvi.</l>
				<l>Si libet ire, cane; post i, tua damna recense.</l>
				<l>Sil. Pastorum rex Argus erat, cui lumina centum</l>
				<l>Lincea, cui centum vigiles cum sensibus aures,</l>
				<l>Centum artes, centumque manus, centumque lacerti,</l>
				<l n="110">Lingua sed una fuit, cum qua rupesque ferasque</l>
				<pb n="104"/>
				<l>Flecteret et fixas terre divelleret ornos.</l>
				<l>Ille diu clarus silvis, perque omnia notus,</l>
				<l>Pascua, formosis cantatus ubique puellis,</l>
				<l>Mille greges niveos pascens per mille recessus.</l>
				<l n="115">Postquam pertesum est nemorum longique laboris</l>
				<l>Irrediturus abit, volucrique per avia saltu</l>
				<l>Evolat in montes. Illinc de vertice summo</l>
				<l>Despicit et nostras curas nostrosque tumultus,</l>
				<l>Regnateque videt quanta est angustia silve;</l>
				<l n="120">Alloquiturque Iovem et viduum commendat ovile.</l>
				<l>Arge, vale! Nos te cunti, mora parva, sequemur.</l>
				<l>Ydeus His dictis, abeunt; patrii Sulmonis ad arva</l>
				<l>Contendit Phitias, silvas petit alter etruscas;</l>
				<l>Solus ego afflicto merens in litore mansi.</l>
			</lg>
		</div>
		<pb n="105"/>
		<div>
			<head><lb/>Egloge tertie titulus: Amor pastorius. Collocutores Stupeus
			<lb/>et Dane.</head>
			<lb/>
			<lg>
				<l>Stu. Et quis erit precibus finis, mea cura, fugeque? </l>
				<l>Fige pedem, Dane, precor et miserere tuorum.</l>
				<l>Da. Que Phebum sprevit, quem non spretura putetur? </l>
				<l>Quere alias curas; fis importunus amando.</l>
				<l n="5">Stu. Hinc labor, hinc amor exagitant, coguntque trementem </l>
				<l>Interrupta loqui. Sit respirare parumper! </l>
				<l>Vis, dolus, insidie cessant; depone pavorem, </l>
				<l>Et nostros audire, sedens, dignare labores.</l>
				<l>Da. Fare igitur, cupidasque manus frenare memento.</l>
				<l n="10">Stu. Dane, ego te solam deserto in litore primum</l>
				<l>Aspexi, dubius hominemne deamne viderem;</l>
				<l>Aurea sic rutilo flagrabat murice palla,</l>
				<l>Sic celum late insolito complebat odore;</l>
				<l>Dulcia sidereas iactabant ora favillas,</l>
				<l n="15">Ardentesque comas humeris disperserat aura.</l>
				<l>Dirigui. Sol cum radiis certabat iniquo</l>
				<l>Marte tuis: Totum non nostro lumine corpus</l>
				<l>Fulgebat, timuique deos ne, forte</l>
				<pb n="106"/>
				<l>Arderent raperentque prius quam vulnera nosses </l>
				<l n="20">Nostra, vel occultos incensi pectori ignes.</l>
				<l>Accedo; cupiensque gravis primordia morbi </l>
				<l>Pandere, vix sicco vocem pulmone revulsi. </l>
				<l>Acris inexpletum, vultu indignante locuta, </l>
				<l>Effugis; incessus decuit, nam verba profundo </l>
				<l n="25">Insedere animo et liquidis hesere medullis. </l>
				<l>Ex illo lacrime et miserum suspiria pectus </l>
				<l>Flatibus assiduis tundunt atque imbre tepenti. </l>
				<l>Tu tandem (que sola potes) miserere, modumque </l>
				<l>Pone malis, si iusta peto, si cognita narro. </l>
				<l n="30">Da. Quot placuit mea forma viris, quot torsit amantes </l>
				<l>Dinumerare piget; placuit super omnia Phebo. </l>
				<l>Aureus ille comam, nitido spectabilis arcu, </l>
				<l>Ingenio citharaque potens, Iove patre superbus, </l>
				<l>Spretus et indignans abiit: stat conscia curvi </l>
				<l n="35">Ripa senis, memorantque patris sub gurgite Nimphe.</l>
				<l>Tu, quid habes, quo posse putes hoc frangere saxum?</l>
				<l>Stu. Quisquis amore voles solido tranquillus et alta</l>
				<l>Pace frui, maiora fuge et nimis alta caveto.</l>
				<l>Illic contemptus et iurgia mixta querelis,</l>
				<l n="40">Atraque perpetuis bachantur nubila ventis.</l>
				<l>Quinetiam vitare parem (licet obstrepat error</l>
				<l>Publicus) admoneo; fidum tibi iunge minoris</l>
				<l>Pectus, ubi obsequium pernox, humilesque vicissim</l>
				<l>Blanditie, dulcisque timor: res cognita paucis.</l>
				<l n="45">Alta petunt omnes. Utinam michi tale dedissem</l>
				<l>Consilium! Sed cogit amor, perque ardua vinctum</l>
				<l>Luctantemque rapit. Victor fuit ille deorum,</l>
				<l>Molliaque herculeis aptavit pensa lacertis.</l>
				<l>Tu, cui libertas salva est, tibi consule, Dane.</l>
				<pb n="107"/>
				<l n="50">Da. Consilium laudo; sedenim que prima petebam,</l>
				<l>Prima taces: spes summa tuos que nutrit amores?</l>
				<l>Stu. Pretereo quecunque tribus mea pectora lustris</l>
				<l>Ingenti siluere fide, gemitusque latentes,</l>
				<l>Et vigiles noctes, et que fert plurima secum</l>
				<l n="55">Immitis dum sevit amor, que forte benigno</l>
				<l>Iudice sint aliquid; tamen hec periisse sinamus.</l>
				<l>Sic ierit; tulerit tales michi vita labores;</l>
				<l>Debitus incaute fuerit furor iste iuvente.</l>
				<l>Haud tacuisse velim, quod, cum mea pauca putarem</l>
				<l n="60">Posse placere tibi, studui si musica forte</l>
				<l>Ars michi ferret opem, quod te sonus atque camene,</l>
				<l>Non auri fulgor caperet; frustraque timebam</l>
				<l>Hanc etiam tentasse viam; raucumque videbar</l>
				<l>Nescio quid strepere, donec mea carmina Faunos</l>
				<l n="65">Non puduit Driadesque pari celebrare favore.</l>
				<l>Sepe quidem ramum vidi dulcedine tentas</l>
				<l>Linquere, et attonitas in me spectare capellas,</l>
				<l>Spernere apes cithisum, mutas estate cicadas.</l>
				<l>Letabar. Nec nata prius fiducia nostri est,</l>
				<l n="70">Quam sacer ille michi: Cane fidens, diceret Argus.</l>
				<l>Da. Et merito; namque ille fuit qui talia posset.</l>
				<l>Iure iubere suo, nosset qui talia solus.</l>
				<l>At tu, si qua recens studium tibi contulit, effer.</l>
				<l>Stu. Dane, nostra quies, noster labor atque voluptas,</l>
				<l n="75">Unam ego te dominam, teque hostem affusus adoro.</l>
				<l>Tu decus es nemorum, tu spes pastoribus ingens;</l>
				<l>Te vates magnique duces, te Iupiter altus</l>
				<l>Diligit, ac iaculo refugit violare trisulco,</l>
				<l>Quo ferit omne nemus. Te, quam pharetratus Apollo,</l>
				<l n="80">Quam celebres arsere dei, nunc Stupeus ardet,</l>
				<pb n="108"/>
				<l>Pastor inops, lentusque gregis contemptor opimi;</l>
				<l>Dives erit, si pulcra voces sua carmina, Dane.</l>
				<l>Da. Plus aliquid, quam rebar, eras; reverentia nostri</l>
				<l>Impedit. Adde aliud; poteris fortasse placere.</l>
				<l n="85">Stu. Forte die medio, dum me meus urget amaror, </l>
				<l>Sive amor in silvas, subito vox contigit aures</l>
				<l>Dulcior humana. Stupui: levis unda nitentes</l>
				<l>Per pronum herboso volvebat calle lapillos.</l>
				<l>Prominet ipse locus, murmurque secutus aquarum,</l>
				<l n="90">Purpurea in ripa laurique comantis ad umbram, </l>
				<l>Virgineam aspicio, celo plaudente, choream.</l>
				<l>Flecto gradum propere. Tunc una sonantior omni</l>
				<l>Ex numero: Si fata tuos hoc tramite gressus</l>
				<l>Rara movent, aude divinos cernere vultus. </l>
				<l n="95">Hec ait, et dextram tenuit; tremor omnis abibat </l>
				<l>Posse loqui; incipio: Quin vos michi parcite, dive;</l>
				<l>Error Amorque trahunt; sector vestigia dure,</l>
				<l>Heu michi! sparsa fere; fugit illa, meosque dolores</l>
				<l>Nescit. Ad hec Virgo, subridens: Novimus, inquit,</l>
				<l n="100">Omnia. Thesalidem sequeris per confraga Danem;</l>
				<l>Fabula iampridem aoniis notissima lucis.</l>
				<l>I certus, lentescet enim; tamen accipe ramum</l>
				<l>Hunc prius. Et tenero frondosum pollice ramum</l>
				<l>Decerpsit, cupidoque michi porrexit, et: Ibis,</l>
				<l n="105">Ibis, ait, dicesque novem vidisse sorores,</l>
				<l>Quas vulgus spectare nequit, quas nulla profanis</l>
				<l>Mens curis imbuta videt. Si plura rogaris,</l>
				<l>Dic vidisse, quibus vi bella movere dolisque</l>
				<l>Quam tutum, preceps docuit de turre Pireneus,</l>
				<l n="110">Voce vel ingenio Pice docuere loquaces. </l>
				<l>Dic sacro te monte vagas; dic fontis ad undam</l>
				<pb n="109"/>
				<l>Quem pedis impulsu, genitus cervice Meduse,</l>
				<l>Alatus perfodit equus; dic nexa canentes</l>
				<l>Orbibus imparibus, vario modulamine vocum,</l>
				<l n="115">Cuncta novem, variosque animorum ex ordine motus;</l>
				<l>Quid fame predulcis amor, vocisque levamen,</l>
				<l>Quid studium, ingeniique vigor, quid culta cerebri</l>
				<l>Ora tenacis agat; post hec, quisnam impetus, et quod</l>
				<l>Iudicium, etheree quenam discretio menti,</l>
				<l n="120">Quidve potens mulcere aures. In fine fugaces </l>
				<l>Huc, Dane, dic, verte oculos. Regina sonori</l>
				<l>Hunc michi prima chori ramum dedit arbore vulsum,</l>
				<l>Quem tibi monstrarem; volucrem iubet illa monetque,</l>
				<l>Hemonie post signa fuge, consistere tandem:</l>
				<l n="125">Ferrea sit quamvis, motam pietate videbis</l>
				<l>Da. Motaque sum; sequere et collem properemus in illum.</l>
				<l>Stu. Perge! Labor nullus tecum iuga prendere Olimpi.</l>
				<l>Da. Scis quo colle sedes? maiestas quanta locorum est?</l>
				<l>Stu. Imperiosus apex dare circum iura videtur</l>
				<l n="130">Collibus, et celo silvas despectat aperto.</l>
				<l>Da. Huc ego pastores memini victricia sertis</l>
				<l>Tempora, et arboreis spoliis ornata, referre</l>
				<l>Curribus invectos niveis delubra deorum.</l>
				<l>Intereram iam leta, virens; spectare iuvabat</l>
				<l n="135">Cum ductore greges captos, tristesque iuvencos,</l>
				<l>Exuviasque graves peregrinis montibus actas,</l>
				<l>Et longos rerum strepitus, pompasque frementes:</l>
				<l>Huc ab yperboreis per vim custodibus aurum</l>
				<l>Griphibus ereptum, magnos pervenit in usus;</l>
				<l n="140">Huc Asie predas informi squalida tergo; </l>
				<l>Huc quoque nutantes tulit indica belua turres.</l>
				<l>Quid te multa morer? Quicquid nemus undique pressis</l>
				<pb n="110"/>
				<l>Extulit uberibus, hoc est in monte coactum. </l>
				<l>Hic iusti sedere patres, hic viva iuventus, </l>
				<l n="145">Hic caste lusere nurus; hoc pastor in antro</l>
				<l>Maximus insidiis periit, nec pulcer Adonis </l>
				<l>Vulnificos evasit apros. Sed tristia linquo. </l>
				<l>Hoc ipsos est fama deos habitare cacumen;</l>
				<l>Hoc caput est nemorum, domus hec Iovis ampla tonanis;</l>
				<l n="150">Hic, natum complexa suum, Lathona Sibille </l>
				<l>Agnita fatiloque, pastori ostensa superbo est;</l>
				<l>Hec iuga magnanimus, scipionibus actus eburnis</l>
				<l>(Sic crevit fortuna loci !) tua cura, subactis</l>
				<l>Saltibus ex lybicis rediens, puer ille revisit</l>
				<l n="155">Et secum rudis ille senex. Post tempore multo </l>
				<l>Cantantes venere alii, quos dicere longum est,</l>
				<l>Partheniasque tuus, triplicis modulator avene.</l>
				<l>Omnibus his viridi frondebant tempora lauro.</l>
				<l>Hic ego, dissimili quanquam sub sidere, sertum</l>
				<l n="160">Fronde tamen simili faciam tibi: porrige ramum, </l>
				<l>Quem sacra Castalie regnatrix tradidit alme;</l>
				<l>Illius hoc nostrumque simul tibi munus habeto:</l>
				<l>Linque alias curas et noster protinus esto.</l>
				<l>Stu. Nunc vigilasse iuvat; dulce est meminisse laborum.</l>
			</lg>
		</div>
		<pb n="111"/>
		<div>
			<head><lb/>Quarte Egloge titulus est: Dedalus. Collocutores Gallus et
			<lb/>Tirrenus. </head>
			<lb/>
			<lg>
				<l>Gal. Tale quis ingenium, tanti quis muneris usum?</l>
				<l>Ut niveum compegit ebur, nervosque loquentes</l>
				<l>Addidit ac numeros ! Dic, o Tirrene, quis ille?</l>
				<l>Dedalus? Anne alius dextre successor et artis?</l>
				<l n="5">Tir. Dedalus ipse fuit, nec falleris omine, Galle,</l>
				<l>Artificum stupor eternus, quem docta potensque</l>
				<l>Miratur natura virum; michi maximus ille</l>
				<l>Argutam dedit hanc citharam plectrumque modosque.</l>
				<l>Gal. Cuius amor meriti? cuius pulcherrima merces!</l>
				<l n="10">Tir. Nullius. Nam sponte meum quesivit amorem,</l>
				<l>Dignus quem silve, quem grex, quem pastor adoret.</l>
				<l>Gal. Qua tamen hec regione tibi sors obvia venit?</l>
				<l>Tir. Est nemus aerium, trabibus quo frigida quernis</l>
				<l>Submovet umbra diem; non illic aura, nec estus,</l>
				<l n="15">Non gregis aut hominum vernos premit ungula flores;</l>
				<l>Fontibus aversis circum duo flumina surgunt,</l>
				<l>Hoc secat Etruscos, petit illud gurgite Romam:</l>
				<l>Hic, quasi venturi presagus, tristia mecum</l>
				<pb n="112"/>
				<l>Plurima volvebam, flebam quoque; vidit ab alto </l>
				<l n="20">Dedalus annosas inter considere fagos; </l>
				<l>Accessit?, citharamque ferens: puer, accipe, dixit; </l>
				<l>Hac casus solare tuos, hac falle laborem. </l>
				<l>Gal. Infelix ! ubi tunc aberam? Fortasse fuisset </l>
				<l>Hec fortuna alii; citharam michi Dedalus illam;</l>
				<l n="25">Novit enim egregie, atque interdum visus amare est.</l>
				<l>Tir. Hanc minime; sed forte aliam, nam milia multa </l>
				<l>Ille habet et large partitur munera in omnes, </l>
				<l>Galle; sed, ante diu quam presens silva vireret, </l>
				<l>Hec fuerat promissa michi. Namque anxia partu </l>
				<l n="30">Mater anelanti Lucinam voce rogabat,</l>
				<l>Et mestum, ignarus lucis, iam limen adibam; </l>
				<l>Attulit ecce pium fors Dedalon; haud mora, mixto </l>
				<l>Vagitu gemituque gravi concussus, apertas </l>
				<l>Substitit ante fores; deque obstetricibus uni:</l>
				<l n="35">Si puer est, citharam dabimus; si nata, monile, </l>
				<l>Dixerat, ac speculum; subitoque evanuit. Inde</l>
				<l>Polliciti rediitque memor, factoque beavit.</l>
				<l>Gal. Utilis invidie species imitatio fervens,</l>
				<l>Incutiensque animo stimulos, Tirrene, fatebor.</l>
				<l n="40">Ardeo nunc similem citharam, nisi forsitan ista </l>
				<l>(Quod malim) caruisse velis. Sunt vellera nobis</l>
				<l>Mollia, sunt hedi; pretium, vel grande licebit,</l>
				<l>Ipse rei parve statuas. Parebitur ultro.</l>
				<l>Tir. Grande rei parve? Cithare solatia nescis;</l>
				<l n="45">Rem magnam (sit nota) voces: fastidia mulcet, </l>
				<l>Lassatos animos refovet, solatur amicos,</l>
				<l>Gaudia restituit, pellit de pectore luctum,</l>
				<l>Exiccat lacrimas, compescit flebile murmur,</l>
				<l>Spes revehit, frangitque metus, vultumque serenat.</l>
				<pb n="113"/>
				<l n="50">Gal. (Quid pretio maiore vetat vel magna pacisci? </l>
				<l>Tir. Non michi setigeri quantumvis pascitur usquam </l>
				<l>Villigerique gregis, nedum leve vellus et hedi </l>
				<l>Sit pretium cithare; non si tibi gurgite latos </l>
				<l>Ambiat Hermus agros, rutilisque oblimet arenis. </l>
				<l n="55">Quid michi divitie? quid rerum mutus acervus? </l>
				<l>Nostras cernis opes: Hec est, qua crebra rebellis </l>
				<l>Prelia fortune mundique prementia vincla .</l>
				<l>Pauperiemque levo; rigidas hac sepe per Alpes,</l>
				<l>Perque nemus vacuum, perque atra silentia noctis </l>
				<l n="60">Fisus eo; plaudunt volucres et concava saxa,</l>
				<l>Interea tristes fugiunt per nubila cure.</l>
				<l>Gal. Laude sitim cumulas; fer opem, optatoque potiri, </l>
				<l>Te duce, contingat; vivam memor emoriarque.</l>
				<l>Tir. Sera animum que cura subit? Brevis ecce iuvente</l>
				<l n="65">Flos cecidit. Tunc tempus erat ! Iam discere turpe est </l>
				<l>Quod pulcrum didicisse foret. Sic volvitur etas,</l>
				<l>Omnia sic volvit fugiens, ac nescia freni.</l>
				<l>Sorte tua contentus abi, citharamque relinque; </l>
				<l>Est quibus a teneris tractata suaviter annis.</l>
				<l n="70">Gal. Posceris auxilium; tu consulis? Incipe rebus </l>
				<l>Mecum; verba aliis, quos possunt verba movere. </l>
				<l>Poscimus hanc avide; toto nil pulcrius orbe est. </l>
				<l>Tir. Pulcra movent oculos, sed prosunt apta fruenti; </l>
				<l>In partesque venit pudor atque modestia voti.</l>
				<l n="75">Gal. O felix, o care deis, Tirrene, supernis !</l>
			</lg>
		</div>
		<pb n="114"/>
		<div>
			<head><lb/>Quinte Egloge titulus est: Pietas pastoralis. Collocutores
			<lb/>Martius Apitius et Festinus.</head>
			<lb/>
			<lg>
				<l>Mar. Quid genitrix veneranda dolet, germane? quid illi</l>
				<l>Accidit hoc dignum gemitu? quorsumve recentes</l>
				<l>Mesta pluet lacrimas, nec lumina nostra madescent?</l>
				<l>Ap. Cuncta vorant anni volucres; domat omnia tempus</l>
				<l n="5">Indomitum; cecidit matris fortuna decorque,</l>
				<l>Arentique virens senio dat terga iuventus.</l>
				<l>Mar. Aspice quot circum stabiles, urgentibus annis,</l>
				<l>Et virides cernuntur anus. Aliunde profecto</l>
				<l>Luctus et offensi veniunt suspiria cordis.</l>
				<l n="10">Querere nos causas, fatisque obstare repertis</l>
				<l>Suadet amor, pietasque iubet, meritumque reposcit</l>
				<l>Altricis, partusque labor, fastidia, cure</l>
				<l>Ap. Vim nescit natura pati; licet omnia certent </l>
				<l>Pectora ab adverso, cunctas licet advocet artes </l>
				<l n="15">Humanum genus et studio contendat inani,</l>
				<l>Invictum caput illa ferens, contemnet habenas.</l>
				<l>Mar. Hec prope diis natura pares iubet esse parentes.</l>
				<l>Ap. Hec eadem prohibet cursum prevertere vite,</l>
				<pb n="115"/>
				<l>Et rerum turbare vices. Iuvenescere mater</l>
				<l n="20">Nostra nequit; varia est pietas; de coniuge quisque</l>
				<l>Cogitet et parvis studeat succurrere natis.</l>
				<l>Mar. De genitrice nichil? Sedenim michi maxima matris</l>
				<l>Cura subest vidue; nil hac michi carius usquam.</l>
				<l>Ap. Quis vetat esse pium? Munus leve dulcia verba.</l>
				<l n="25">Hos humeros, has illa manus, hec brachia nobis</l>
				<l>Sola dedit, donisquc suis ea sola fruatur.</l>
				<l>Non comes esse sibi, quascunque vocarit in oras,</l>
				<l>Abnuo, nec fragili baculum me ferre senecte.</l>
				<l>Mar. Dii tibi consilium celo tribuere sereno;</l>
				<l n="30">Nunc pietas sua regna tenet, sua possidet arma:</l>
				<l>Filius es, matri vin subveniamus egenti?</l>
				<l>Ap. Fare; quid expectas? Omnis mora torquet amantem.</l>
				<l>Mar. Est domus ampla sibi, nemoroso condita colle,</l>
				<l>Dudum magnanimi longo quam tempore fratres</l>
				<l n="35">Obsequiis coluere piis. Tum cognita late </l>
				<l>Mater erat, saltus nimis invidiosa per omnes,</l>
				<l>Felix et partu, et silvestribus inclita ga‡is,</l>
				<l>Ac nemorum regina potens; mors invida natos</l>
				<l>Preripuit misere, perierunt corpora fratrum.</l>
				<l n="40">Fama viget. Nos ludibrio dilata iuventus </l>
				<l>Spiramus; sed fama iacet, tenebrisque sepulta est.</l>
				<l>Sub nobis mutata domus fortuna; tot annis</l>
				<l>Incolumis, nostros cecidit non passa furores.</l>
				<l>Hec matri reparanda domus; nil gratius illi,</l>
				<l n="45">Ni quo fata premunt, fractis consurgere bustis</l>
				<l>Aspiceret natos et tempora prisca reverti.</l>
				<l>Ap. Milia sunt hominum, curarum milia mille:</l>
				<l>Quisque sibi sapiens. Unde hec tibi somnia frater?</l>
				<l>Pellere pauperiem labor est mortalibus ingens,</l>
				<pb n="116"/>
				<l n="50">Cui nunquam speranda quies; nos sorte maligna </l>
				<l>Vivere per silvas ulla vix possumus arte;</l>
				<l>Et (tecum, germane, loquor) non furta rapinis</l>
				<l>Mixta iuvant, plenis nec prede ab ovilibus acte.</l>
				<l>Tu nova testa paras ruiture attollere matri?</l>
				<l n="55">Mar. Non nova, sed veterum turpes reparare ruinas </l>
				<l>Da, frater, da, care, manus partemque virilem</l>
				<l>Sponte subi; vincat pietas invicta laborem.</l>
				<l>Siccemus pariter lacrimas, et mesta parentis</l>
				<l>Pectora, ne tales doleat genuisse, levemus.</l>
				<l n="60">Ap. Cura supervacui pectus quatit ! Occidit illa </l>
				<l>Spes sobolis, que cuncta procul compleverat arva,</l>
				<l>Nec muris contenta suis, nec cespite parvo.</l>
				<l>Ad paucos reditum; pascent nos avia baccis</l>
				<l>Arboreis, duplicisque capax testudinis antrum,</l>
				<l n="65">Dum tonat, excipiet, ventosque arcebit et imbres, </l>
				<l>Mater ubi alternis convivia festa diebus</l>
				<l>Hic aget atque illic, geminoque fruetur honore.</l>
				<l>Mar. Coniugibus despecta quidem et calcata superbis,</l>
				<l>Ac dominas habitura nurus ! Quin flectere tandem</l>
				<l n="70">Et monitus meliora vide: Genitricis uterque </l>
				<l>Testa colat, limenque pius venerator adoret,</l>
				<l>Quod sacri tetigere pedes. Non aspera mando;</l>
				<l>Dulce est annose iuvenem servire parenti.</l>
				<l>Non in vestibulo pudeat me mane videri</l>
				<l n="75">Sollicitum, quid mandet anus. Quin septa laremque</l>
				<l>Molimur, solitas sedes? Hinc iussa nepotes</l>
				<l>Accipiant, hic una domus, nec scissa potestas,</l>
				<l>Nec fratrum divisus honos. Vicinia iunctos</l>
				<l>Horrebit; virtus gladio plus vera timetur.</l>
				<l n="80">Aggrediamur opus, quedam leviora videntur</l>
				<pb n="117"/>
				<l>Expertis; genitrix, animos si cernat amicos,</l>
				<l>Ipsa aderit; nam pascit oves, pascitque iuvencos,</l>
				<l>Unde istas cumulamus opes. Ars fallere matrem</l>
				<l>Prima quidem pueris ! Fortune frusta vetuste,</l>
				<l n="85">Preterea et terre salis altum infodit acervum,</l>
				<l>Quem cupido quondam pecori blandita latenter</l>
				<l>Miscuit et sapidas aspergine reddidit herbas;</l>
				<l>Insuper ad veteres ortos, umbrosaque Tempe,</l>
				<l>Saturnique domos, et que possedimus ultra</l>
				<l n="90">(Lidius at nunc hospes habet) violentus ab alto</l>
				<l>Monte cadit rivus, qui, dum sua rura revisit,</l>
				<l>Impedit invalidam transverso gurgite matrem.</l>
				<l>Pons fuit hic, manibus sanctorum structus avorum,</l>
				<l>Tempus in hoc solidus; tacitos quo tramite fures,</l>
				<l n="95">Qui gregibus pestem, silvis suprema parabant, </l>
				<l>Repperit argutus nocturno tempore pastor;</l>
				<l>Collaque sic meritis fregit. Tua dextera pontem</l>
				<l>Hunc (tibi nota loquor) tumidas effudit in undas,</l>
				<l>Dumque nocere michi properas, matrique tibique</l>
				<l n="100">Et gregibus silvisque noces. Sed iurgia mitto. </l>
				<l>Hic nostram modo poscit opem; sine crimine quamvis,</l>
				<l>Non onerum partem tecum tolerare recuso.</l>
				<l>Ap. Compulit in facinus tua longa superbia. Verum</l>
				<l>Cimba brevis fluvio est, habilis transire volenti;</l>
				<l n="105">Rus breve trans fluvium superest; fortuna solutos</l>
				<l>Angustat, finesque locat quos fratribus olim</l>
				<l>Tam bene pacatis quam nos sumus. Arcta priorum,</l>
				<l>Arcta extremorum confinia; at inter utrumque</l>
				<l>Laxarunt sua rura senes. Audacia letos</l>
				<l n="110">Non stabiles habet eventus: En omnia demum</l>
				<l>Ad primas rediere vias, forsque improba giro</l>
				<pb n="118"/>
				<l>Lusit in assiduo. Quid quod sine ponte manemus</l>
				<l>Tutius in ripa? Iam, quantum ad cetera, serum est</l>
				<l>Edificare domos sub tempus velle sepulcri.</l>
				<l n="115">Fe. Quid vano sermone leves consumitis horas </l>
				<l>Tertius ille minor, quem vos calcare soletis;</l>
				<l>Silvas frater habet; iam fundamenta domorum</l>
				<l>Sede locat patria; genitrix sibi rura gregemque</l>
				<l>Credidit et nati gremio secura quiescit.</l>
				<l n="120">Parent cunsta sibi. Curas agit ille seniles</l>
				<l>Ense puer stricto, laqueisque sub arbore tensis,</l>
				<l>Quis avium furumque pedes et colla premantur.</l>
				<l>Pinguibus arentes tenerisque ab ovilibus arcent</l>
				<l>Fortia claustra lupos, tristis non murmurat ursus,</l>
				<l n="125">Sanguineus non sevit aper, non sibilat anguis,</l>
				<l>Non rapidi predas abigunt ex more leones,</l>
				<l>Non aquile curvis circumdant unguibus agnos;</l>
				<l>Excelso, predulce canens, sedet aggere custos.</l>
				<l>Pascua tuta silent. Audit iam litus utrumque</l>
				<l n="130">Carmen, et extremus calaber ligurumque recessus, </l>
				<l>Undifragi sectique tenens convexa Pelori</l>
				<l>Si vocem extulerit, Mauros turbabit et Indos,</l>
				<l>Arctoasque nives, austrique calentis arenas.</l>
				<l>Imperat is vobis linguam cohibere; capellas</l>
				<l n="135">Ite domum tondere inopes. Negat almaque mater </l>
				<l>Partem uteri vos esse sui, suppostaque iurat</l>
				<l>Pignora falsa sibi: Vallis te proxima misit,</l>
				<l>Apenninigene qua prata virentia silve</l>
				<l>Spoletina metunt armenta gregesque protervi;</l>
				<l n="140">Te longinqua dedit tellus et pascua Rheni. </l>
				<l>Mar. Nunc memini: Audieram veteres narrare bubulcos.</l>
			</lg>
		</div>
		<pb n="119"/>
		<div>
			<head><lb/>Sexte Egloge titulus: Pastorum Pathos Collocutores Pamphilus
			<lb/>et Mitio.</head>
			<lb/>
			<lg>
				<l>Pam. Quis nemus omne vagis lacerandum prebuit hircis?</l>
				<l>Quid silve meruere mee, quas rore superno</l>
				<l>Iupiter, et rivis spumantibus horrida coniunx,</l>
				<l>Impiger atque olim Pyreos Phaniosque rigarunt?</l>
				<l n="5">Que rabies furtim, segetes dum carpit acerbas, </l>
				<l>Spes et opes turbavit agri? cui pulver Hiberus,</l>
				<l>Delitie nostrumque decus, sub tempus aratri</l>
				<l>Non timuit prunas crepitantibus addere lauris,</l>
				<l>Quis prope consumptus, dextram nisi noster Apollo</l>
				<l n="10">Porgeret afflicto, montesque efferret in altos? </l>
				<l>Mi. Pastorum sors dura nimis ! Date frena capellis,</l>
				<l>Indomitos collibete greges, simul ubera multo</l>
				<l>Lacte fluant semper... magicas non movimus artes !</l>
				<l>Et nunc iste ferox lites et iurgia secum</l>
				<l n="15">Instruit, ac, saxum et nodosa repagula gestans, </l>
				<l>Quot maledicta parat, poterit maledicta mereri,</l>
				<l>Ense perire suo, quod fert reperire venenum.</l>
				<pb n="120"/>
				<l>Blanditiis tamen aggrediar: Quo Pamphile et unde?</l>
				<l>Quosve locos habitas? serum tua claustra revisis !</l>
				<l n="20">Quid fremis? inque gravi qui fervet spiritus ore!</l>
				<l>Pam. Furcifer hic, Mitio? nec te durissima sontem</l>
				<l>Sorbet adhuc tellus? Iam iam mirabile nullum est,</l>
				<l>Si nemus et messes atque omnia, versa retrorsum,</l>
				<l>Spem lusere meam. Cui proh ! custodia culti</l>
				<l n="25">Credita ruris erat? cui grex pascendus in herba? </l>
				<l>Intempestivis perierunt mortibus agni;</l>
				<l>Defessi periere boves, hircique supersunt,</l>
				<l>Immundique sues, quos luxus et otia tendunt:</l>
				<l>Turba nociva satis, nulla que lege per agros</l>
				<l n="30">Spargitur insultans, virgultaque dentibus urit; </l>
				<l>Iam montes infecit odor, nostramve quietem.</l>
				<l>Mi. Haud inopina quidem patior convitia; dudum</l>
				<l>Singula nam tacito tractans sub pectore mecum</l>
				<l>Vaticinatus eram: Iam turbidus ille redibit,</l>
				<l n="35">Nec servi tergo, nec amici parcere fame </l>
				<l>Doctus? nec rigida pietatem admittere fronte. </l>
				<l>Pamphile, quam facile est alienam carpere vitam !</l>
				<l>Quam durum servare suam ! Te forte magistro,</l>
				<l>Segnior haud gregibus mors ac lupus ingruat albis?</l>
				<l n="40">Nequicquam baculoque minax vultuque venires; </l>
				<l>Nil tibi tristis hiems (quanquam cessura rigori</l>
				<l>Illa tuo), nil ver dubium, nil morbidus auster,</l>
				<l>Nil tibi de proprio violenta remitteret estas;</l>
				<l>Non volucres segeti, non mitibus umbra racemis,</l>
				<l n="45">Non caper arboribus, non bucula parceret herbis. </l>
				<l>Pam. Nonne ego pastor eram, dum trux, turpissime rerum,</l>
				<l>Nereus, adverso pascens in vertice tauros,</l>
				<l>Transversum deiecit humi, et pecus omne parabat</l>
				<pb n="121"/>
				<l>Vi rapere? obluctor; donec violentior ille</l>
				<l n="50">Exuit hirsutam tunicam, nudumque reliquit </l>
				<l>Mi. Quid potius tractare velim quot, tempore parvo,</l>
				<l>Tunc nostri cecidere greges? Est sanguine vallis</l>
				<l>Pinguis adhuc; cecis raptim congesta cavernis,</l>
				<l>Ossa iacent; horrore ferit locus ipse tuentes.</l>
				<l n="55">Non tibi, non aliis licuit mandare macello </l>
				<l>Membra boum; sparsere lupi, sparsere leones !</l>
				<l>Pam. Dii tibi sint hostes ! At non iacuere magistri;</l>
				<l>Non rauci siluere canes; quod seva sinebat</l>
				<l>Extremum fortuna, fuit: spoliare cadentes</l>
				<l n="60">Et niveas urbi, dominoque remittere pelles.</l>
				<l>Tu michi quid servas, nisi cornua dempta iuvencis?</l>
				<l>Mi. Servo aurum, teneris quod compensavimus agnis;</l>
				<l>Servo habiles scyatos, et agresti urgere labellum</l>
				<l>Subere non dignor, rudium miseretque parentum.</l>
				<l n="65">Adde quod ars, duce me, multum pastoria crevit:</l>
				<l>Discolor en talos thirreno ex more coturnus</l>
				<l>Cirumit; effulgens obnubit tempora iaspis;</l>
				<l>Candida sydonio ter murice vellera tinxi,</l>
				<l>Et magnos peperi pro munere lactis amicos.</l>
				<l n="70">Sponsa nitet gemmis, collumque monilibus ambit, </l>
				<l>Et mecum fusca secura recumbit in umbra;</l>
				<l>Non glacie nivibusque rigens, nec solibus usta,</l>
				<l>Qualis erat tua turpis anus, dum rura tenebas;</l>
				<l>Regia, si spectes, non nostra videbitur uxor.</l>
				<l n="75">Tum passim herbosis ludunt in vallibus edi,</l>
				<l>Inque volutabri segnes innata voluptas</l>
				<l>Conglomerat versatque sues; non humida pastor</l>
				<l>Fortior antra subit. Sedeo iaceoque supinus,</l>
				<l>Multa canens que dictat amor, nec crastina curans;</l>
				<pb n="122 Egloga Vi"/>
				<l n="80">Commissique gregis ludos et prelia cerno. </l>
				<l>Tu querulus tristisque mane; tu dente canino, </l>
				<l>Qua rabies tulerit, semper mordere paratus.</l>
				<l>Pam. Ergo, impure, tuum nostris cum sentibus aurum</l>
				<l>Iungis? ut indignos habitus tibi preferat uxor,</l>
				<l n="85">Rebus honusta suis? ut tu meliore cubili </l>
				<l>Membra loces, somnumque animo vigilante fugacem</l>
				<l>Excipias oculis, et turbida visa fatigent?</l>
				<l>Concilient ut vasa sitim, causasque timendi</l>
				<l>Inveniant, et forma domus, et cara supellex?</l>
				<l n="90">Heu ! labor insanus precio cumulare periclum; </l>
				<l>Heu ! furor extremus nupte parere furenti.</l>
				<l>Turpis, adulteria et thalami tot probra pudendi</l>
				<l>Dissimulare potes? Nempe hi, quos fingis amicos,</l>
				<l>Coniugis inceste facilem rapuere pudorem,</l>
				<l n="95">Insidiasque parant etiam tibi; lumina tolle </l>
				<l>Immodico depressa mero; lupus instat ovili,</l>
				<l>Antraque pervigiles circumstant ditia fures.</l>
				<l>Mi. Furibus est mecum contractum sanguine porci</l>
				<l>Fedus, et inferni descriptum regis in ara;</l>
				<l n="100">Invisum superis sacrum fortasse, profundis </l>
				<l>Acceptum sed iure deis, quibus ere litatum est.</l>
				<l>Non ego, ieiune confringant pinguia tygres</l>
				<l>Septa licet, totoque fremens ruat ethere grando,</l>
				<l>Armentisque satisque necemferat acrior annus,</l>
				<l n="105">Pauper ero: tantum scrobibus commisimus atris ! </l>
				<l>Pam. Tolle ferum, scelerate, sacrum, quod Iupiter et Sol</l>
				<l>Erubuit potuitque Iubar..! Sed acerba relatu</l>
				<l>Pretereo; qui pastor eras, per litora ga‡as</l>
				<l>Convehis, et neutrum perages feliciter. Aude</l>
				<l n="110">Linquere iam silvas, urbesque videre remotas, </l>
				<pb n="123"/>
				<l>Pandere vela nothis, tumidas tentare procellas; </l>
				<l>Uxor enim ignotis iampridem in collibus errat </l>
				<l>Et, patrium limen thalamumque egressa pudicum, </l>
				<l>Illa sequetur ovans meretrix famosa, procosque </l>
				<l n="115">Secum aget ardentes et olentes turpiter hircos, </l>
				<l>Herba peregrine quibus est iam grata paludis. </l>
				<l>Mi. Quid, pater, obscuris animos ambagibus imples?</l>
				<l>Longaque nunc seris quid litibus otia frangis?</l>
				<l>Desine iam mestis alacres incessere verbis.</l>
				<l n="120">Dic, age; dic breviter quicquid fert impetus et mens.</l>
				<l>Pam. Es meritus post vincla crucem, post verbera ferrum.</l>
				<l>Supplicium breve ! Quin potius sine fine dolores</l>
				<l>Carceris eterni, vel si quid tristius usquam est,</l>
				<l>Serve infide, fugax, dominoque ingrate benigno.</l>
				<l n="125">Mi. Crude senex, gestare crucem, tolerare cathenas </l>
				<l>Si nescis, sors ipsa tua est. Vulgata per omnes</l>
				<l>Fabula iam saltus, Nerei terrore superbi</l>
				<l>Destituisse gregem, medio nisi tristis Apollo</l>
				<l>Sistere calle gradum, non vertere terga iuberet.</l>
				<l n="130">Cetera nam sileo, domino quam fidus in arctis </l>
				<l>Casibus, ut possint deserte ignoscere caule.</l>
				<l>Pam. Et fugi, et redii; timui Pastoris iniqui</l>
				<l>Verbera; nulla metum facilem damnaverit etas.</l>
				<l>Flumine mox lavi maculas, pallorque recessit.</l>
				<l n="135">Que tibi causa fuge? cur claustra quieta relinquis? </l>
				<l>Cur, longinqua sequens, quercus contemnis avitas?</l>
				<l>Quo claves, vesane, rapis? Quin, abice, rerum</l>
				<l>Tantarum si cura premit; per menia saltu</l>
				<l>Errantes cogentur oves sub tecta reverti:</l>
				<l n="140">Mi. Iam michi magna placent; inopis num semper ovilis </l>
				<l>Servus ero? Dulcem cantando nactus amicam,</l>
				<pb n="124"/>
				<l>Formosus fieri studeo; solemque perosus,</l>
				<l>Antra umbrosa colo frontemque manusque recenti</l>
				<l>Fonte novans. Speculum Coridon bizantius istud,</l>
				<l n="145">Quo michi complaceo, dono dedit; omnia novit </l>
				<l>Et patitur coniunx, quoniam sua multa vicissim</l>
				<l>Dura fero. Vos ignotas iactetis amicas,</l>
				<l>Me mea perpetuis foveat complexibus Epy.</l>
				<l>Pam. Infamis mulier, multisque infausta maritis,</l>
				<l n="150">Te foveat demens ! Prior Epycus ille, profanos </l>
				<l>Lapsus in amplexus, cecinit per rura, per urbes</l>
				<l>Quam coniunx generosa sibi; prior ipse puellam</l>
				<l>Nactus ad irriguos secum traduxerat ortos;</l>
				<l>Ludibrioque habitus vivens moriensque, iacentem</l>
				<l n="155">Exedere canes et perminxere sepulcrum. </l>
				<l>Letior haud aliis post hunc; sed adultera forte</l>
				<l>Fida tibi; fruere et speculum Coridonis habeto.</l>
				<l>Eternum gemat ille miser, pastoribus aule</l>
				<l>Qui primus mala dona dedit ! Formosus haberi</l>
				<l n="160">Dum petis, et capiti circumdas serta nivoso,</l>
				<l>(Ignotum tot pondus avis) dum floribus antrum,</l>
				<l>Dumque pedum, delire, rosis silvestribus ornas,</l>
				<l>Omnia depereant; quando impia sidera celo,</l>
				<l>Impia fors terris superant. Intercidat una</l>
				<l n="165">Cura gregis; rurisque labor, studium peculi.</l>
				<l>Mi. Succedet michi forte aliquis nec longius hinc iam</l>
				<l>(Augurio nisi fallor) abest qui tristis inersque</l>
				<l>Mitia preduris excuset facta repulsis,</l>
				<l>Alvernasque ferat Romana in pascua sordes.</l>
				<l n="170">Pam. Quem talem, nisi te genitum fortasse, minaris?</l>
				<l>En tua tota fides ! En laudum summa tuarum !</l>
				<l>Peiorem si terra parit, tunc optimus ipse,</l>
				<pb n="125"/>
				<l>Inque nocens Mitio. Sic crimen crimine purgas?</l>
				<l>Vive late, gaude vitii maioris ad umbram.</l>
				<l n="175">Mi. Letus agam, moriarque dolens; tu, tristis utrumque, </l>
				<l>Nescio quid confusa tibi tua somnia servent.</l>
				<l>Pam. Par fuerat meminisse, quibus bonus ille periclis</l>
				<l>Ista paravit herus. Laniatum vepribus aspris</l>
				<l>Vidimus. Heu, quanti miserans armenta redemit</l>
				<l n="180">Perdita, sublimi veniens mercator Olimpo ! </l>
				<l>Quam tenuis victus, quam nulla superbia verum</l>
				<l>Ruris habet dominum ! Tu luxuriaris in arvis</l>
				<l>Illius; ipse sua sitiens ac sobrius aula est.</l>
				<l>Immemor ille sui, et, verum fateamur, avarus !</l>
				<l n="185">Perdere pauca timet, cum possit perdere multa. </l>
				<l>Impiger horrisonis pastores vocibus implet;</l>
				<l>Hinc didicisse potes, semperque in fontibus egras</l>
				<l>Mersat oves, tondere iubens, ne vellera lappe</l>
				<l>Intricent, prohibens ipsis a sepibus hircos;</l>
				<l n="190">Ostentatque rubos itidem sterilesque miricas, </l>
				<l>(Pascua dura feris) famulos macieque geluque</l>
				<l>Conficit, ac tolerare famem somnumque sitimque</l>
				<l>Edocet, adiungitque minas atque intonat ore;</l>
				<l>Dulcia cunta vetat, iubet aspera; culta cavebis,</l>
				<l n="195">Avia lustrabis, montes superabis iniquos, </l>
				<l>Et pedibus nudis tribulos calvabis acutos.</l>
				<l>Moribus his hominum quisquam de sanguine natum</l>
				<l>Dixerit? aut raros illi miretur amicos?</l>
				<l>Contra ego, me memini domino servire potenti;</l>
				<l n="200">Perdere magnificum; multis placuisse decorum. </l>
				<l>Vis ubi nulla premit, quis tot consumet aristas?</l>
				<l>Quod pecus assiduo peraget tot gramina morsu?</l>
				<l>Lascivos errare greges, hircosque procaces</l>
				<pb n="126"/>
				<l>Coniugio gaudere sinas. Simul ipse iocabor.</l>
				<l n="205">Dum mea me coniunx, dum me mea suspicit Epy;</l>
				<l>Vos vestros servate, meos michi linquite mores.</l>
				<l>Pam. Infelix, sic noscis herum? dum tutus in umbra</l>
				<l>Stare putas, aderit, prevertens gaudia lustu.</l>
				<l>Mi. Men verbis terrere paras? Presentia fortes</l>
				<l n="210">Despiciunt; timidos etiam distantia terrent. </l>
			</lg>
		</div>
		<pb n="127"/>
		<div>
			<head><lb/>Septime Eglogae titulus: Grex infestus et suffestus. Collocutores
			<lb/>Mitio et Epy.</head>
			<lb/>
			<lg>
				<l>Mi. Dulcior his silvis, et gramine dulcior arvi,</l>
				<l>Gratior his antris, et gratior amne sonoro,</l>
				<l>Huc modo, dum sum solus, ades, mea nobilis Epy.</l>
				<l>Ep. Nulla dies, Mitio, nostros abrumpat amores;</l>
				<l n="5">Nulla dies gremio caput hoc disiungat amato: </l>
				<l>Ultro adsum, semperque adero, nec sponte revellar </l>
				<l>Mi. O mea (nam dulce est animum exonerare loquendo)</l>
				<l>Quid michi nunc stomaci reris? Precordia quantum</l>
				<l>Fellis habet sparsi ! Mordax modo Pamphilus acri</l>
				<l n="10">Perculit incautum penitus, pupugitve querela, </l>
				<l>Multa minax. Absentis heri sub fine pavorem</l>
				<l>Obtulit intrepido; fortem fortissima contra</l>
				<l>Frons stetit hec. Nunc, cara comes, tot dulcia mecum,</l>
				<l>Tot letos partita dies, partire quod instat.</l>
				<l n="15">Ne pigeat, numeremus oves, numeremus et hircos. </l>
				<l>Seu gravis iste redit, seu forsitan ille tremendus,</l>
				<l>Vera licet fictis pretexere crimina verbis;</l>
				<l>Stet modo frons eadem, conceptaque formula fandi.</l>
				<pb n="128"/>
				<l>Ep. Lanigerum quodcunque pecus pecus servare solebas</l>
				<l n="20">Mors rapuit, vel morbus habet; per gramina ripe</l>
				<l>Pascitur alterius quicquid superesse dedit fors.</l>
				<l>Febris iners, scabiesque tenax, violentaque tussis</l>
				<l>Iam vacuos populantur agros; premit horrida sudor</l>
				<l>Mucidus, et rigidi configunt tergora dumi.</l>
				<l n="25">Tutius abfuerint, ne furtim leta pererret </l>
				<l>Mesta lues capita, et serpens per ovilia pestis.</l>
				<l>Cetera nosse datur, refer huc tua lumina tantum.</l>
				<l>Mi. Perge, meum culmen, mea spes, mea tota voluptas.</l>
				<l>Ep. Ille, procul fulvo quem cernis ludere tergo,</l>
				<l n="30">Vertice conspicuum, setis cui discolor albis</l>
				<l>Barba genas mentumque tegit, per pascua late</l>
				<l>Noscitur immitis, frondisque petulcus et herbe.</l>
				<l>Hunc etiam cupide metuunt perferre capelle,</l>
				<l>Sic duras tenerasque tegit, sic pondere toto</l>
				<l n="35">Irruit, incumbens miseris, Veneremque nec ullam </l>
				<l>Respuit. Haud proprie fit segnior inde marite,</l>
				<l>Que paribus signata notis et concolor illi est.</l>
				<l>Ipse quidem, luxu immodico lassatus et annis,</l>
				<l>Iam senuit; sed dura fero recalensque senectus.</l>
				<l n="40">Ille procax, parili totus licet ardeat estu, </l>
				<l>Viribus haud paribus fruitur; tamen omnia turbat</l>
				<l>Septa furens, nullasque sinit dormire quietas</l>
				<l>Somnifera sub noste capras; sed ovilia circum</l>
				<l>Hunc animus, non sanguis agit; dumque aspera prensat</l>
				<l n="45">Colla, parum stabiles fregisse per oscula dentes </l>
				<l>Cernitur, et vocis paulatim perdidit usum.</l>
				<l>Quem, quotiens video, subitus quatit ilia risus,</l>
				<l>Ut fragilis dumeta petit, crebrosque himeneos,</l>
				<l>Et Venerem gelidis ardentem naribus omni</l>
				<pb n="129"/>
				<l n="50">Tempore suspirans, inamenum spargit odorem. </l>
				<l>Tertius ille autem, distortis cornibus, atra</l>
				<l>Luxuria effervens, teneris male temperat edis.</l>
				<l>His multum debere memor grex ipse fatetur;</l>
				<l>Horum namque licet circum presepia natos</l>
				<l n="55">Enumerare leves, atque agmina multa nepotum. </l>
				<l>Ille, piger senio, torpet; tamen integer olim</l>
				<l>Ludere clam solitus, virides nec spernere frondes.</l>
				<l>Nunc iacet et celum spestat. Premit arduus ille,</l>
				<l>Proceris gaudens per silvam insistere ramis.</l>
				<l n="60">Permeat hic valles, longinquaque rura peragrat. </l>
				<l>Esurit ille rubos, fulgentibus imminet undis,</l>
				<l>Nec toto satianda Tago sitis arida fervet.</l>
				<l>Ille ferox animi est, et torva fronte minatur.</l>
				<l>Ecce duo obnixis qui se se cornibus urgent;</l>
				<l n="65">Sepe graves silvis olim excivere tumultus, </l>
				<l>Nunc multo graviora parant, atque omnia turbant.</l>
				<l>Ecce duo morbo impliciti: Niger iste quiescit,</l>
				<l>Candidus ille silet; scabiem fricat ille vetustam.</l>
				<l>Ille quidem, toto quem cernis ab agmine solum,</l>
				<l n="70">Natura generosus erat; sed, non sua tondens </l>
				<l>Gramina, sollicito tacitus terit avia gressu.</l>
				<l>Huic hostis generosus item, sed fractior evo,</l>
				<l>Contigerat; mors alterius certamen utrinque</l>
				<l>Conclusit. Non ille vadum torrentis aquosi,</l>
				<l n="75">Nec iuga saxosi timuisset carpere montis. </l>
				<l>Dux gregis ille fuit, dum nostra reliquimus olim</l>
				<l>Pascua; primus iter rapidum per lubrica flexit,</l>
				<l>Hortatus sotios; mox cetera turba secuta est,</l>
				<l>Unde diu letos vacui deduximus annos.</l>
				<l n="80">Mi. Quid non longa rapit, seclis fugientibus, etas? </l>
				<pb n="130"/>
				<l>Decrevit grex ecce situ: Que culpa? Quis error!</l>
				<l>Immortale homini nichil est; moriemur et ipsi.</l>
				<l>Ludere consilium, nec euntis temporis horam</l>
				<l>Perdere segnitie, curasque repellere inanes;</l>
				<l n="85">Ni forsan tibi nunc aliud, dilecta, videtur.</l>
				<l>Ep. Prorsus idem: Quid enim restet? Que meta malorum?</l>
				<l>Ambiguum, licet ille gravis promissa minasque</l>
				<l>Iudicis inculcet, res pendet; ludere prestat</l>
				<l>Interea, et primam morti subducere partem.</l>
				<l n="90">Quam sapiens sileo (semper tibi fida profesto</l>
				<l>Hortatrix, atque una, fui) presentibus uti</l>
				<l>Et gaudere bonis, fato mandare futura,</l>
				<l>Blanditiis profugam assiduis revocare iuventam</l>
				<l>Et retinere manu, properanti obstare senecte.</l>
				<l n="95">Sed, si tangit amor pecoris, muliebribus aurem </l>
				<l>Consiliis adverte tuam, nisi forte pudori est.</l>
				<l>Mi. Dic, mea, dic, requies, thalami dic gloria nostri.</l>
				<l>Ep. Hos tibi fecunde matres peperere: Quid heres</l>
				<l>Sanguine in externo? Veteri nova cornua serto</l>
				<l n="100">Floribus ex nostris ornabimus. Ipse latentem </l>
				<l>Pamphilus haud noscat fraudem; nec degener istis</l>
				<l>Sanguis inest, humilisque gregis vestigia servant.</l>
				<l>Liquitur hic luxu, non pinguia pabula desint</l>
				<l>Coniugiumque frequens; implebit ovilia solus.</l>
				<l n="105">Errantes studet ille senes transcendere cursu, </l>
				<l>Et facit. Ille gregem longe post terga reliquit.</l>
				<l>Aspicis hunc tumidum? Meditatur prendere truncos</l>
				<l>Mordicus, et vacuas cornu iam verberat auras.</l>
				<l>Mitior hunc vultu sequitur; michi crede, sed ille est</l>
				<l n="110">Sevus et hirsuto multum truculentior apro. </l>
				<l>Me spectante, parem spoliavit coniuge nuper,</l>
				<pb n="131"/>
				<l>Et potitur camuris nunc naribus ac pede torto.</l>
				<l>Illum inopem, pavidumque procul per saxa fugavit.</l>
				<l>Hi turpes, rerum indocti, latitare videntur;</l>
				<l n="115">Sed sine consuescant, discent tot multa magistris.</l>
				<l>Hi duo Quid reris? fatales dulcibus uvis,</l>
				<l>Iam pingues, mustoque graves; hos, pelle revulsa,</l>
				<l>Persolves leso (venient triaterica) Bacho.</l>
				<l>En tibi par aliud; ratio famuletur amori,</l>
				<l n="120">Dignum laude licet, blandis prope lenius agnis,</l>
				<l>En quoque par longe varium; pratum ille modesto</l>
				<l>Dente metit, ramos patulos vorat alter hiatu,</l>
				<l>Teque tuumque gregem rauca qui voce fatiget,</l>
				<l>Meque fugare locis informi murmure possit</l>
				<l n="125">Spumeus ac frendens, tunsoque simillimus urso. </l>
				<l>Hos tibi romulei miserunt gramina saltus;</l>
				<l>Cetera de nostris veniunt tibi gaudia lucis.</l>
				<l>Hinc alii, atque alii accrescent; fors prona favebit</l>
				<l>Mi. O pecudum decus eximium, reginaque silve,</l>
				<l n="130">Perge, age, iunge greges, et cornua flore rubenti </l>
				<l>His quoque circumda; grex esse videbitur unus.</l>
				<l>Hunc tamen oblita es; numeris ascribe merentem:</l>
				<l>Ep. Invisa regione satum, quem florea vallis</l>
				<l>Paverit, et nostri spretorem miserit arvi:</l>
				<l n="135">Pellicis imperio premimur; moribundus et unus</l>
				<l>Introeat, spatiumque brevis non expleat anni.</l>
				<l>Mi. Iram frange, precor: nil unquam tale iubebo.</l>
				<l>Iam tranquilla redi, quoniam res magna peracta est.</l>
				<l>Pamphilus ut redeat, iustas licet arte querelas</l>
				<l n="140">Abstulimus, tacitam mestus sibi sorbeat iram </l>
				<l>Ep. Multa quidem curis dedimus, iamque hora quietis</l>
				<l>Nos vocat. Accelera; glacies premat hispida colles,</l>
				<l>Brachia nos nexi, molli iaceamus in ulva.</l>
			</lg>
		</div>
		<pb n="132"/>
		<div>
			<head><lb/>Octave egloge titulus: Divortium. Collocutores Ganimedes
			<lb/>et Amiclas.</head>
			<lb/>
			<lg>
				<l>Ga. Quo fugis? Expecta; liceat condiscere causas</l>
				<l>Discidii. Tu nostra, puer, (nisi fallor) amabas</l>
				<l>Pascua. Quo, pastos, abigis cum matribus agnos,</l>
				<l>Ingrate atque oblite mei rerumque mearum?</l>
				<l n="5">Am. Parce, parens, damnare tuum. Puer, ipse fateris, </l>
				<l>Hac pavi regione gregem. Tibi letior annis</l>
				<l>Tunc animus fuerat; nunc intractabilis, asper.</l>
				<l>Me quoque vivendo patientia prima reliquit.</l>
				<l>Ga. Consilium solet esse senum, iuvenumque voluptas;</l>
				<l n="10">Tu michi deliras, senior; tum vallis amator</l>
				<l>Unius, deserta vagus nunc avia tentas.</l>
				<l>Am. Propositum mutat sapiens; at stultus inheret.</l>
				<l>Res, tempus, fortuna, locus firmata frequenter</l>
				<l>Consilia alternant. Macie turpique veterno</l>
				<l n="15">Terga pecus confecta gerit; squalentia sentes </l>
				<l>Vellera dilacerant. Quid agam? Nec pocula fontis</l>
				<l>Tuta, nec herbarum morsus sucique salubres.</l>
				<pb n="133"/>
				<l>Ipse aer suspecta michi suspiria reddit.</l>
				<l>Quin iustam permitte fugam, et miserere coacti.</l>
				<l n="20">Nam potes: Ecce etenim veni ad tua gramina pauper,</l>
				<l>Pauperiorque domum redeo, non lacte, nec edis</l>
				<l>Austior, invidia et solis iam ditior annis.</l>
				<l>Adde supercilii pondus, quod non gravis equet</l>
				<l>Ethna iugis, non Ossa rigens, non altus Olimpus.</l>
				<l n="25">Id prius equanimis tuleram; indignantior etas</l>
				<l>Est senium, rugeque animos in verba ministrant.</l>
				<l>Triste senex servus ! Sit libera nostra senectus.</l>
				<l>Serva iuventa retro est; servilem libera vitam</l>
				<l>Mors claudat; memor usque mei subsiste, valeque;</l>
				<l n="30">Me fatum tentare meum sine pascua circum.</l>
				<l>Ga. En animi servum memoris ! Sic omnia ventus</l>
				<l>Abstulit? Has mereor grates, hec premia reddis?</l>
				<l>Ut nil prestiterim; multum, licet impar, amavi.</l>
				<l>Ami. Verba quidem verbis; res rebus; purus amori,</l>
				<l n="35">Sed solus, debetur amor; gratusque memorque</l>
				<l>Sum, quia te semper, postquam michi notus, amavi;</l>
				<l>Et, dum vita comes, si quid michi credis, amabo.</l>
				<l>Ga. Quo properas igitur? Que te magis allicit ora!</l>
				<l>Unanimes que causa repens disiungit amicos?</l>
				<l n="40">Perdit enim servi nomen, cui libera mens est.</l>
				<l>Ami. Aspice fagifero tangentem vertice montem</l>
				<l>Nubila, tum gravida fontes tellure crepantes,</l>
				<l>Unde ruens pelagis confunditur unda quaternis.</l>
				<l>Aspice preruptum scopulis extantibus alte</l>
				<l n="45">Ire sub astra iugum. Lapis ille impervius olim, </l>
				<l>Punicus hesperio donec sibi pastor aceto</l>
				<l>Fecit et igne viam, nostris pastoribus ingens</l>
				<l>Diluvium stragemque ferens; hoc forte per estum</l>
				<pb n="134"/>
				<l>Solus ego ac sitiens nuper sub colle vagabar.</l>
				<l n="50">Gillias erranti sese comitemque ducemque </l>
				<l>Obtulit, et vivas digito direxit ad undas.</l>
				<l>Progredior, vallesque novas et pinguia late</l>
				<l>Rura noto; sed, sepe oculos in terga reflectens,</l>
				<l>Iam latus hoc sordere michi, iam turbidus ether</l>
				<l n="55">Cepit ad occasum, iam sidera mesta videri.</l>
				<l>Agnosco validum patrie revocantis amorem;</l>
				<l>Illic et viole melius per roscida pallent,</l>
				<l>Per dumeta rose melius redolentque rubentque,</l>
				<l>Purior ac patrius illic michi prata pererrat</l>
				<l n="60">Rivus, et ausonie sapor est iam dulcior herbe. </l>
				<l>Ga. Spreta fides igitur comitum tam certa piorum,</l>
				<l>Cum quibus et niveas laqueis viscoque columbas</l>
				<l>Gaudebas, dammasque plagis tentare fugaces?</l>
				<l>Cum quibus et Capree soles, umbrasque Leonis</l>
				<l n="65">Et Tauri flores, et adulte Virginis uvas </l>
				<l>Carpere, vel fando cuntantem impellere noctem,</l>
				<l>Vel longum breviare diem sermone iocisque,</l>
				<l>Et requie molli durum condire laborem?</l>
				<l>Ami.Nil spretum, nisi silva ferox pastorque protervus,</l>
				<l n="70">Et plumbo infecti latices, et turbine tortus </l>
				<l>Pulvis, et umbra nocens, et grandinis ira sonore.</l>
				<l>Ga. An prius ista tibi tam longum ignota per evum?</l>
				<l>Ami.Nota prius, fateor; tenuit me pestifer usus</l>
				<l>Luctantem, me vester amor, me forma puelle</l>
				<l n="75">Blandior illecebris. Sed iam cum tempore sensim </l>
				<l>Omnia mutantur; studium iuvenile senecte</l>
				<l>Displicet, et variant cure variante capillo.</l>
				<l>Ga. Hic vulgo iam notus eras, nec carior alter</l>
				<l>Vel michi vel sotiis; silvis errabis in illis,</l>
				<pb n="135"/>
				<l n="80">Et mecum mansisse voles, cupiesque reverti.</l>
				<l>Am. Nil penitus non esse potest; fortuna gubernat</l>
				<l>Res hominum, valet illa piis obsistere ceptis,</l>
				<l>Illa favere malis. At, si presagia quicquam</l>
				<l>Nostra ferunt certi, levis est ad prima recursus</l>
				<l n="85">Principia. Huc genitor profugus me ruris aviti </l>
				<l>Finibus infantem rapuit, ripaque palustri</l>
				<l>Exposuit miserum, atque abiit. Per quattuor inde</l>
				<l>Servio lustra tibi, nulla est iniuria iustus</l>
				<l>Libertatis amor; patrii quoque cura sepulcri est</l>
				<l n="90">Tempestiva seni. Iam tandem absiste precari, </l>
				<l>Atque iterum, pater alme, vale, dextramque relaxa.</l>
				<l>Ga. Ah ! miser. Et merita quis te cum laude canentem</l>
				<l>Audiet, aut levi describet carmina lauro?</l>
				<l>Ami.Expectando quidem fessus, raucusque canendo,</l>
				<l n="95">Attuleram vereor vocis fastidia nostre. </l>
				<l>Fors aliis placiturus eo; non una per omnes</l>
				<l>Est hominis fortuna dies: Nunc mane quietum</l>
				<l>Turbida lux sequitur; nunc matutina serenus</l>
				<l>Nubila vesper agit. Sic tempestatibus atris</l>
				<l n="100">Tutus adest portus; sic litora puppe tenentes </l>
				<l>Tempestas inopina ferit. Spes, terror ubique</l>
				<l>Iuxta habitant; fortuna vaga est, et protinus, inter</l>
				<l>Quamvis pressa manus, ceu lubricus effluit anguis.</l>
				<l>Nil habet ista magis tua nunc opulentia certi</l>
				<l n="105">Quam mea paupertas; ubi pluris signa favoris </l>
				<l>Et minus est fidei. Sed iam me Gillias, audi,</l>
				<l>Sollicitat, damnatque moras, et Phebus hiberum</l>
				<l>Vergit ad occeanum, montem nix occupat altum.</l>
				<l>Balatu moveor pecoris; nec candida dulci</l>
				<l n="110">Mugitu, ingeminans, cessat revocare iuvenca.</l>
				<pb n="136"/>
				<l>Ire libet; liceat; nusquam sunt carmina tanti.</l>
				<l>Ga. Men iuvenem pavisse domi et finxisse docendo,</l>
				<l>Ut doctum nova silva senem, novus hospes haberet?</l>
				<l>Sic labor agricolis longus, brevis inde voluptas.</l>
				<l n="115">Arva domant aliis. Sic fessus nauta quietis </l>
				<l>Invehit ancipiti delatas equore merces.</l>
				<l>Nosco meum sidus: Aliis utenda paravi.</l>
				<l>Fatum agnosco tuum: Primis nam pauper ab annis,</l>
				<l>Pauper eris senior, pauper morieris Amicla.</l>
				<l n="120">I, tamen; ipse meis (quando hoc immobile votum est) </l>
				<l>Te sine, quod nollem, iam solus pascar acervis.</l>
				<l>Ami.Ipse per estatem mediam, vel colle virenti,</l>
				<l>Valle vel umbrosa, nitidique in margine fontis </l>
				<l>Solus apollinea modulans sub fronde sedebo, </l>
				<l n="125">Lanigerumque gregem pascam, et loca florea circum</l>
				<l>Mellificas imitabor apes. Te dives habebit </l>
				<l>Silva, sed urentes turbabunt otia cure.</l>
			</lg>
		</div>
		<pb n="137"/>
		<div>
			<head><lb/>None Egloge titulus est: Querulus. Collocutores Philogeus
			<lb/>et Theophilus.</head>
			<lb/>
			<lg>
				<l>Ph. Heu lacere fragmenta domus ! Heu sidus agello</l>
				<l>Triste meo ! Quid votivi nunc stirpibus imbres?</l>
				<l>Quid pecori studium? Segeti quid lenior aura,</l>
				<l>Aut soles valuere pii? Sors aspera ruris</l>
				<l n="5">Semper, et immenso tenuis fortuna paratu ! </l>
				<l>Agricola infelix, ubi primum cornua tollens </l>
				<l>Floriger annus adest, circum sua gaudia fertur, </l>
				<l>Rastra manu versans rigida scabrosquc ligones; </l>
				<l>Urget in arva boves, sulcoque annixus inheret. </l>
				<l n="10">Inserit hic ramos, herbas hinc ungue nocentes</l>
				<l>Vellit, et utilibus lolium secernit avenis.</l>
				<l>Hinc fodit et ripam bellis brumalibus armat; </l>
				<l>Inde leves prono devertit tramite rivos,</l>
				<l>Nil vel inexpertum linquens, vel segniter idem</l>
				<l n="15">Expertus, sed cunta nimis. Tum nubila ab austro </l>
				<l>Suspicit, et secum pluvias incusat inertes,</l>
				<l>Tranquillosque dies operi ventosque faventes</l>
				<pb n="138"/>
				<l>Invocat, ac celum precibus votisque fatigat. </l>
				<l>Heu ! misero. Postquam sudore exhaustus anhelo </l>
				<l n="20">Spes cernit florere suas iamque horrea laxat,</l>
				<l>Ecce, fremens, sata culta truci vertigine nimbus </l>
				<l>Obruit, et longos anni brevis hora labores </l>
				<l>Una necat, pereuntque seni sua somnia fesso. </l>
				<l>Adde peregrinas volucres populantia campum </l>
				<l n="25">Agmina, tectorum lapsus, incendia, fures;</l>
				<l>Adde gravem morbos nebulam mortesque pluentem, </l>
				<l>Innumerosque gregis casus, hominumque ruinas. </l>
				<l>Qualia nunc flemus mesti ! Et vix flere relictum est, </l>
				<l>Ora metus mortis quoniam trepidantia claudit. </l>
				<l n="30">Heu ! Heu ! Quo me cura tulit? Quo cecus habendi </l>
				<l>Traxit amor? Poteram vulgo quot tutius artes, </l>
				<l>Quot rerum tentare vias ! Cur ultima lecta est? </l>
				<l>Paupertate labor mixtus, semperque malignam </l>
				<l>Scalpere tellurem, querulasque optare cicadas?</l>
				<l n="35">The.Quid gemis? Aut quenam usque adeo fortuna molesta est? </l>
				<l>Ph. Quid gemis? Heu mea rura vides! Fons ecce laborum</l>
				<l>Atque operun ! Spes ecce mee ! Quid vivere longum</l>
				<l>Fert homini? Nec desinimus nocitura precari.</l>
				<l>Que modo dumivagis fuerant angusta capellis</l>
				<l n="40">Antra, vacant; rareque procul languentis oberrant </l>
				<l>Relliquie armenti, quas mors violenta per orbem</l>
				<l>Spargit et insequitur; non equoris obice vasti,</l>
				<l>Non celi terreque situ, non denique totis</l>
				<l>Caucaseis arcenda iugis; sic omnia victrix</l>
				<l n="45">Proterit et latos depascitur ordine saltus, </l>
				<pb n="139"/>
				<l>Exemplis caritura quidem, tenuemque nepotum </l>
				<l>Vix habitura fidem, superant si forte nepotes; </l>
				<l>Nec finem modo fata parant imponere rebus. </l>
				<l>The.Nosse mali causas ingens solet esse levamen. </l>
				<l n="50">Dissere, si nosti, que tante pestis origo.</l>
				<l>Ph. Multa dei celant hominem; non omnia servus </l>
				<l>Clausa videt domini, cum sit mortalis uterque. </l>
				<l>Que tamen in silvis crebrescat fabula, dicam: </l>
				<l>Cerne sinus pelagi geminos, quos maxima frangunt </l>
				<l n="55">Flumina, et adverso dirimentia gurgite terras:</l>
				<l>Hunc hirsuta premit glacies, et bruma perennis </l>
				<l>Asperat, horrificoque infestant murmure tigres; </l>
				<l>Illum blanda rosis non arescentibus estas </l>
				<l>Temperat, et virides fantur per plana volucres. </l>
				<l n="60">Hos, alio prius orta, sinus afflaverat, orbe; </l>
				<l>Hinc nostris translata lues iam regnat in arvis. </l>
				<l>The.Quo mare tam facili transivit et ethera saltu? </l>
				<l>Ph. Illuc, heu! cupidi (stimulat sua quemque libido)</l>
				<l>Pervenit pars una gregis, sucosque veneni </l>
				<l n="65">Et diras gustavit aquas. Atque inde revertens,</l>
				<l>Mox peritrura, cohors late contagia fudit. </l>
				<l>Pastorem pastor, pecudem pecus inficit egra; </l>
				<l>Spirat enim saniem inclusam pulmonis adusti </l>
				<l>Alitus, infaustis aspirant flatibus euri. </l>
				<l n="70">Intereunt iumenta, boves, durique bubulci; </l>
				<l>Graminaque et segetes vacuis moribundus aristis </l>
				<l>Imminet, et culmum componit messor inanem. </l>
				<l>Nec morbi modus ullus adest; velocibus alis </l>
				<l>Mors volat; externos frustra glomeramus odores.</l>
				<l n="75">His etiam sua pestis inest. Quid demoror? Omnes </l>
				<l>Occidimus, nisi fata minas placata remittunt.</l>
				<pb n="140"/>
				<l>Quanquam quid reliqui est miseris? Iam falce recurva </l>
				<l>Ultima rura metunt, graia qua vectus ab ora </l>
				<l>Marmoreoque novam designans limite silvam, </l>
				<l n="80">Inclita magnificus posuit confinia pastor. </l>
				<l>The.Falleris, ah! demens; nam iusta et sera merentes </l>
				<l>Pastores ferit ira Dei, populumque rebellem. </l>
				<l>Effugite, o ceci, securaque poscite regna.</l>
				<l>Ph. Nec mora tuta quidem, nec iam fuga tutior usquam;</l>
				<l n="85">Obvia mors prevertit enim, et, quocunque movemur,</l>
				<l>Mille parat medio laqueos et retia calle.</l>
				<l>Th. Accipe consilium propere; cuntatio namque</l>
				<l>Lenta fuit semper subitis inimica periclis:</l>
				<l>Huc, huc volve oculos; hec est via recta sine ullis</l>
				<l n="90">Insidiis, predura quidem calcataque paucis,</l>
				<l>Sed super aerios arcto que tramite colles</l>
				<l>Perferat et sistat fessum in regione quieta.</l>
				<l>Illic vita habitat; leva sed olentis averni</l>
				<l>Sulphureis stant stagna vadis; ibi lurida mortis</l>
				<l n="95">Signa vides, atroque polum nigrescere fumo.</l>
				<l>Hos evade lacus; dextrum michi prende cacumen.</l>
				<l>Ph. Enitar; tu me sequere et miserere iuvando.</l>
				<l>Quin prior i, tardum attollens, et porrige dextram.</l>
				<l>The. Ultimus ac primus adero, pellamque trahamque;</l>
				<l n="100">Tu modo, nec labor officiat, tibi solus adesto. </l>
			</lg>
		</div>
		<pb n="141"/>
		<div>
			<head><lb/>Decime Egloge titulus est: Laurea Occidens. Collocutores
			<lb/>Socrates et Silvanus.</head>
			<lb/>
			<lg>
				<l>So. Quid, Silvane, doles? Tante que causa querele!</l>
				<l>Sil. Heu, Socrates, (quem vix reliquum fortuna ruine</l>
				<l>Dura sinit nostre) nescis, dulcissime, nescis</l>
				<l>Quid querar, et quam iusta michi sit causa dolendi?</l>
				<l n="5">So. Auguror; expecto sed rem cumulatius ex te. </l>
				<l>Fare miser misero; non aspernabere luctus,</l>
				<l>Participem comitemque ioci quem letus habebas.</l>
				<l>Sil. Nescis prevalidi rumpunt ut verba dolores?</l>
				<l>Quid me, care, iubes fari? Pastoria nunquid</l>
				<l n="10">Materia est lugere deas? Tamen accipe quantum </l>
				<l>Singultus lacrimeque sinunt: Fuit alta remotis</l>
				<l>Silva locis, qua se, diversis montibus acti,</l>
				<l>Sorga nitens Rodano pallensque Ruentia miscent.</l>
				<l>Hic michi, quo fueram tusco translatus ab Arno,</l>
				<l n="15">(Sic hominum res fata rotant!) fuit aridulum rus. </l>
				<l>Dum colui, indigui, atque operi successit egestas.</l>
				<l>Id reputans, avertor enim piguitque laborum</l>
				<pb n="142"/>
				<l>Pertesumque inopis studii; tandemque relinquens</l>
				<l>Arva inarata, vagus silvis spatiabar apricis.</l>
				<l n="20">Verum inter scopulos nodosaque robora quercus </l>
				<l>Creverat ad ripam fluvii pulcherrima laurus.</l>
				<l>Huc rapior, dulcisque semel postquam attigit umbra,</l>
				<l>Omnis in hanc vertor; cessit mea prima voluptas.</l>
				<l>Rusticus ardor erat, sed erat gratissimus ardor</l>
				<l n="25">Ille michi insueto, qui me, mortalia prorsus </l>
				<l>Oblitum immemoremque mei, meminisse iubebat</l>
				<l>Hanc unam, curasque et totum huc volvere tempus.</l>
				<l>Sic ruris desertus honos, et quicquid in enses</l>
				<l>Precipitat, pax parta animi, pulsique tumultus;</l>
				<l n="30">Has ego delitias et opes, hec regna putavi. </l>
				<l>So. Perge Quis interea neglecti vultus agelli?</l>
				<l>Sil. Nec novi, nec nosse velim; michi laurea cure</l>
				<l>Sola fuit. Sed iam, Socrates, ignosce, gemendum est.</l>
				<l>So. Imo age, perge, precor; pariter lacrimabimur ambo,</l>
				<l n="35">Et pietas communis enim et iactura dolorque. </l>
				<l>Sil. Laurea culta michi, nec me situs asper et horrens</l>
				<l>Arcuit incepto; propriis nec viribus ausus,</l>
				<l>Externos volui consultor adire colonos.</l>
				<l>Nec longe tenuere vie, nec tempus iniquum</l>
				<l n="40">Ac durum tardavit opus. Vulgata tenebam </l>
				<l>Ascrei consulta senis; tamen altius ire</l>
				<l>Mens erat, ac variis artem solidare magistris.</l>
				<l>Dux michi nullus erat, nisi amor fervorque videndi.</l>
				<l>Primum iter in Latium, qua pulcher Mintius uda,</l>
				<l n="45">Formoso de patre oriens, interluit arva. </l>
				<l>Hic venetum celsis extantem in milibus unum</l>
				<l>Pastorem, agricolam bellatoremque vicissim</l>
				<l>Conspiciens, dextre modulantem in vertice ripe,</l>
				<pb n="143"/>
				<l>Accedo, et brevibus percontor plurima verbis.</l>
				<l n="50">Iussus ab hoc Asiam graiasque invisere terras,</l>
				<l>Vix Athesim attigeram, patrii qua limina montis</l>
				<l>Deserit et letos fugiens amplectitur agros,</l>
				<l>Ecce veronei per prata virentia Martis</l>
				<l>Ire duos video; canit hic, legit ille salubre</l>
				<l n="55">Herbarum genus et pecori bonus applicat egro. </l>
				<l>Progredior: Calidusque Aponus gelidusque Timavus</l>
				<l>Iam spatiis equis aberant, dum pervigil alas</l>
				<l>Intempestivum quatiens dominoque molestum,</l>
				<l>Perstrepuit levo villa de culmine Gallus;</l>
				<l n="60">Mox, baculo excussus, mestum cantoribus omen</l>
				<l>Prebuit. Hinc nullo resonantia litora cantu,</l>
				<l>Procurvosque sinus tacitus sequor. Obvia tandem</l>
				<l>Rura sonora animum, vocemque et verba dedere.</l>
				<l>Letior illa lego. Smyrnam sub fine viarum</l>
				<l n="65">Perventum, cecumque senem, sed multa videntem</l>
				<l>Convenio. Isque, Italo missum ut cognovit ab orbe,</l>
				<l>Prosiluit, dextramque dedit, nemorumque profundo</l>
				<l>Accubitu et fusca fessum statione recepit,</l>
				<l>Attonitumque manu penetralibus intulit umbris.</l>
				<l n="70">Figo oculos, et cuncta libens et singula circum</l>
				<l>Visa noto, cupidumque fruor sermone senili</l>
				<l>Insolitus. Dii, qualem hominem ! Quid divite celo</l>
				<l>Subtrahitis terre rarum breve munus egenti?</l>
				<l>Hunc magni circum comites, lectissima turba,</l>
				<l n="75">Stabant. Iuxta autem cuntis sublimior unus, </l>
				<l>Cui grege de toto supremus cesserat hircus,</l>
				<l>Fortunas, casusque dusum regumque canebat.</l>
				<l>Nec casum tamen ille suum sortemque repostam,</l>
				<l>Nec tristes in terga canes instare videbat,</l>
				<pb n="144"/>
				<l n="80">Regibus attonso flendus post fata capillo. </l>
				<l>Iuxta alter senio infractus, iuveniliter alta</l>
				<l>Voce canens; furere hins dictus, sed voce furorem</l>
				<l>Diluit, et falso quesivit crimine laudem.</l>
				<l>Sacra, sacerdotes canit hic; ille arma tubasque,</l>
				<l n="85">Inde deum favor, inde virum; per lesbia captum </l>
				<l>Rura lupum salvumque gregem, iaculoque liraque</l>
				<l>Fretus, et hinc clarus factis, hinc cantibus alter.</l>
				<l>Altera solliciti laqueos cantabat amoris</l>
				<l>Docta puella, choris doctorum immixta virorum;</l>
				<l n="90">Cynnameus roseo calamus cui semper ab ore </l>
				<l>Pendulus, et dulces mulcebant astra querele.</l>
				<l>Hanc choris late cantata Bachide notus,</l>
				<l>Hanc clarius caram suspirans carmine Lyden,</l>
				<l>Et quem Cyrenis genitum dedit africa Nilo,</l>
				<l n="95">Hanc theius samio pastor stupet igne liquescens; </l>
				<l>Nec minus hanc nostrique procul mirantur amantes,</l>
				<l>Voce omnes humili et querula, simul impare cantu.</l>
				<l>Pone senex pueri in gremio, vix mole soporis</l>
				<l>Lumina pressa movens, lenibat cantibus auras;</l>
				<l n="100">Mox siluit victus, cesserunt carmina sommo, </l>
				<l>Argutum dircea palus amisit olorem.</l>
				<l>Vidi sidonio pastorem rure profectum</l>
				<l>Annua quem morbi vis extinctura diebus</l>
				<l>Angeret alternum natalibus, ultima donec</l>
				<l n="105">Una animam doctosque modos abrumperet hora. </l>
				<l>Unum ibi cecropii contemptum in gramine saltus,</l>
				<l>Ingenio restum, claudum pede, voce calenti</l>
				<l>Sparthanos in bella canes accendere vidi;</l>
				<l>Unum voce parem summis, per litora longe</l>
				<pb n="145"/>
				<l n="110">Solum, qui populo leges et iura dedisset, </l>
				<l>Iamque senex musis operam daret, urbe relicta.</l>
				<l>Vidi aquilam calvi circum volitare sedentis.</l>
				<l>Ore caput pleno, simul illum lumina campo</l>
				<l>Defixum, immota meditantem carmina fronte.</l>
				<l n="115">Vidi, expectatum ut caneret dulcedine multa, </l>
				<l>Obriguisse senem, vocemque in faucibus imis</l>
				<l>Arstatam. Musas animam rapuisse putares,</l>
				<l>Sic cubito incumbens similisque erat ore canenti:</l>
				<l>Fistula pallenti pendebat muta labello.</l>
				<l n="120">Hunc alius Musis qui pastor amicior almis, </l>
				<l>Sed minus acceptus silvis et victor ut arte</l>
				<l>Iudicio sic vistus erat, de more solebat</l>
				<l>Victorem ridere suum, quod iudicis equi</l>
				<l>Carmen inops, quod fama vagis incertior auris.</l>
				<l n="125">Vidi qui fixas raperet spes, adderet iras, </l>
				<l>Cogeret ad certam flammanti carmine mortem.</l>
				<l>Vidi alium, silvis pulsum, mox carmine dulci</l>
				<l>Extinxisse odium. quid enim vim carminis equet?</l>
				<l>Temnere opes tanti causam preciumque laboris</l>
				<l n="130">Vidi aliquos, artesque bonas celebrare; sed inter </l>
				<l>Hos fuit ampla sacri lege hac qui iura parentis</l>
				<l>Stringeret; hoc merito doctas laudaret Athenas.</l>
				<l>Vidi qui multre assiduus numeroque superbus,</l>
				<l>Lacte premens fragilem fiscellam rumperet acri;</l>
				<l n="135">Qui nova mactatis oneraret plaustra iuvencis; </l>
				<l>Qui sale terga boum tereret laniata rigenti,</l>
				<l>Et qui sparsa sedens pastorum furta notaret;</l>
				<l>Biblida qui vetito cantaret amore furentem;</l>
				<pb n="146"/>
				<l>Qui caneret solem ac lunam, stellantiaque arva</l>
				<l n="140">Scinderet, et volucri celum sulcaret aratro; </l>
				<l>Qui vivos plectro lapides aptaret ovili,</l>
				<l>Colle sub aonio funeste ad pabula ripe;</l>
				<l>Quique palestrica et pictor, primoque sub evo</l>
				<l>Cantor, ad extremum cursorque aucepsque fuisset;</l>
				<l n="145">Quique illi fesso tandem et dormire paranti </l>
				<l>Ex levibus calamis pulvinar stravit amenum;</l>
				<l>Quique, truces cantu solitus mulvere leones,</l>
				<l>Iustitia et cithara insignis, venerabilis annis,</l>
				<l>Incola silvarum primus, quem Trachia vidit</l>
				<l n="150">Aeriam dulci Rodopen dum voce moveret, </l>
				<l>Precipitem fidibus blandis dum sisteret Hebrum.</l>
				<l>Huic duo per montes auritaque rura canenti</l>
				<l>Perpetui comites; dextre germanus inheret,</l>
				<l>Filius at leve; tegit illum linea vestis,</l>
				<l n="155">Iste, sacer musis, plenum de fonte reposto </l>
				<l>Atque pium cratera patri porgebat anelo.</l>
				<l>Inde canum pecudumque fuit volucrumque ferarumque</l>
				<l>Arguti frigis ad numeros spectare choream;</l>
				<l>Denique Graiorum latebras, Asieque vireta,</l>
				<l n="160">Hebreosque graves et carmine trita minaci </l>
				<l>Gramina Iordanis peregrinaque nomina lustrans,</l>
				<l>Mollia rura Arabum, salis indiga, ditia mellis,</l>
				<l>Affixusque oculis animoque intentus ubique,</l>
				<l>Vidi alios atque inde alios. Non omnia passim</l>
				<l n="165">Visa sequor. Vidi sicula regione creatum, </l>
				<l>Ac sotios, quibus horridulum cantare voluptas</l>
				<l>Prima gregem, latebrisque minas vitare leonum;</l>
				<l>Quique alios supra tenet ortum a carmine nomen;</l>
				<pb n="147"/>
				<l>Quique gregem calida gelidus male pavit in Ethna; </l>
				<l n="170">Qui docet ephesios, tirios qui rumpere campos. </l>
				<l>Docto ac dulcisono divulsus ab agmine, tandem </l>
				<l>Flector; ibi unum omnes, nemorum quem turpis habebat</l>
				<l>Angulus, et tenui ridebant pascua nutu, </l>
				<l>Nudus ut ille iugis, macedum rausumque canendo, </l>
				<l n="175">Indignum magni predonis rettulit aurum. </l>
				<l>Sed quid ago? Aut patriis quorsum peregrinor ab arvis!</l>
				<l>Doctior inde domum fesso dum remige portu</l>
				<l>Brundusii egresso, iuvenis placidissimus, alto</l>
				<l>Occurrens, trepidam porrexit ab aggere dextram;</l>
				<l n="180">Maternumque ostendit avum per rura iacentis </l>
				<l>Apulie calabrumque nemus sub valle Galesi,</l>
				<l>Ingenio agricolam, nulla tamen arte colentem</l>
				<l>Plana virum video. Nec secum multa locutus,</l>
				<l>Eminus Arunceque ducem populumque saluto,</l>
				<l n="185">Moris aratores veteris; quaque Aufidus equor </l>
				<l>Fertur in adriacum, patrio sub sole perustum,</l>
				<l>Libertum dominoque lira gregibusque placentem</l>
				<l>Alloquor. Inde alius gelidi Sulmonis alumnus</l>
				<l>Multa iocans, longamque aciem per opaca latentum</l>
				<l n="190">Ostendens digito, fuscos aperire recessus </l>
				<l>Tentavit frustra. Vultus densissima nubes</l>
				<l>Texerat ambiguos, dubium vix murmur ad aures</l>
				<l>Aura tulit. Quantum in nobis oblivia possunt !</l>
				<l>Unus in hoc numero, gaudens se condere vivo</l>
				<l n="195">Fonte, deos nemorum, fluviorum arsisse puellas; </l>
				<pb n="148"/>
				<l>Equoreosque alius memorabat carmine nostro</l>
				<l>Insuetum cecinisse deos; aliusque vicissim</l>
				<l>Montanum imparibus carmen variabat avenis.</l>
				<l>Hinc procul, et Latio et Musis carissimus afris,</l>
				<l n="200">Fluctivagos alius numerans sub gurgite pisces, </l>
				<l>Aurea plectra, apio cinctus viridante, movebat.</l>
				<l>Hinc alius, rutilumque crocum et candentia carpens</l>
				<l>Lilia, tum varios iungebat in ordine flores.</l>
				<l>Multa libens sileo: Sed iam michi nota tenenti,</l>
				<l n="205">Longa brevi stringens aderat suspiria cantu, </l>
				<l>Paupertas quem tuta iuvet, quem delius ardor.</l>
				<l>Calvus amans alius, restinctam carmine flammam</l>
				<l>Flens quasi supplicium properataque tempora fati;</l>
				<l>Accensamque alius; dubium romanus an umber,</l>
				<l n="210">Umber erat, varieque minax et blandus amice. </l>
				<l>Notior inde alius fluviali occurrit Aquino,</l>
				<l>Turbidus aspectu et ruralibus horridus armis;</l>
				<l>Arpinati alius silva, cui pauper amictus,</l>
				<l>Victus inops ac difficilis, sed leta canenti</l>
				<l n="215">Frons erat et nullo vite turbata labore.</l>
				<l>Protinus hinc gemine tangebant sidera quercus,</l>
				<l>Unde salus pecori bis contigit, altera dextre</l>
				<l>Altera laus lingue; magnos brevis herba iuvencos</l>
				<l>Fecerat; una duos contexerat umbra gigantes.</l>
				<l n="220">Hinc quoque vidi alium campano carmina fastu </l>
				<l>Implentem, et multum gracili sibi voce placentem.</l>
				<l>Sic, venerabundus, dominantis limina Rome</l>
				<l>Ingredior. Stupor hic treniulam suppressit avenam</l>
				<l>Pila inter tristesque tubas strepitumque rotarum.</l>
				<l n="225">At studio rerum latia dum demoror urbe, </l>
				<pb n="149"/>
				<l>Forte procul tenuem dubia vix aure susurrum </l>
				<l>Grandevi senis excipio, doceorque paternis</l>
				<l>Hunc primum cecinisse modis. Audentior alter</l>
				<l>Posteriorque; humili quamvis de stirpe parentum </l>
				<l n="230">Ortus et adriacum iussus migrare Pisaurum, </l>
				<l>Posthabuit quem tunc horrebant undique colles, </l>
				<l>Agrestem summo imperio preponere musam</l>
				<l>Non veritus facilique hedere submittere lauros. </l>
				<l>Hic alienigenam servum, quem carcer honestus </l>
				<l n="235">Fecerat ingenuum multaque ornaverat arte, </l>
				<l>Audivi cantare hominum moresque dolosque</l>
				<l>Atque metus curasque senum et iuvenilia furta </l>
				<l>Lenonumque artes, iam tempore murmuris afri </l>
				<l>Oblitum, atque italo texentem pectine carmen. </l>
				<l n="240">Hic cui relligio silvestris et inclita rerum</l>
				<l>Copia et ignoti nichil usquam, ut prisca ferebat </l>
				<l>Fama, sed Esonides carmen cum vellere fulvo; </l>
				<l>Qui canit Alcidem; qui Thesea; quique, cruentis </l>
				<l>Fratribus in campum addustis, ad mollia castra</l>
				<l n="245">Transfugit occultus, blandumque cupidinis agmen,</l>
				<l>Relliquiasque Troia tuas, et frusta legebat</l>
				<l>Meonio neglecta seni; qui prole decora</l>
				<l>Coniugio memori studiosum ornaverat usum;</l>
				<l>Qui mensas versuque gregem laceraret edacem, </l>
				<l n="250">Et qui laudate caneret convitia gentis. </l>
				<l>Parcior hunc nono pascebat caseus anno;</l>
				<l>Hunc videas dextra rigidam gestare securim, </l>
				<l>Ornantem officii generoso gutture pompam. </l>
				<l>Hunc gravitas, illum censura severior effert.</l>
				<pb n="150"/>
				<l n="255">Hic tenui vinclo profugos qui nexuit annos, </l>
				<l>Secula pyerio nisus cohibere furore;</l>
				<l>Pennatas musas qui martia traxit ad arma,</l>
				<l>Punica dum latio ferveret in orbe procella;</l>
				<l>Indixit qui bella feris, silvasque tumultu</l>
				<l n="260">Miscuit, apta vagis cudens venantibus arma; </l>
				<l>Tramite qui largo troianum Anthenora colles</l>
				<l>Duxit ad euganeos; nec non, comitante marito,</l>
				<l>Bis raptam fessis Helenam qui reddidit Argis;</l>
				<l>Phillida qui querulam; Pheacum qui voce latina</l>
				<l n="265">Luxuriem moresque canit; quique Hectora supra </l>
				<l>Ylion eversum Troiamque a stirpe revulsam;</l>
				<l>Quique nurum dotemque Iovi convexit opimam.</l>
				<l>Linquo senem, qui discipulum per prata sonorum</l>
				<l>Hesperiamque tubam docto conflaverat ore.</l>
				<l n="270">Linquo virum fortem, posita qui casside, mestus, </l>
				<l>Sed iussus plenusque ire saliebat honeste;</l>
				<l>Unde alium domini vidi meruisse favorem.</l>
				<l>Hic quoque (nam memini) miserum solabar amantem,</l>
				<l>Amentemque magis, cui vis erat ampla canore</l>
				<l n="275">Vocis et ingenii magnus sub pectore torrens. </l>
				<l>Ast amor exitio pastorum publica pestis,</l>
				<l>Blandus ubi immitem peperit furor ille furorem.</l>
				<l>Forte oculos avidumque animum septena per antra,</l>
				<l>Nobilibus famosa iugis et opaca moventi,</l>
				<l n="280">Collis, ubi Archadie celeberrima carmine nimpha</l>
				<l>Arte patrum curas fugitivaque verba ligarat,</l>
				<l>Monstratur, celsoque virens in vertice laurus</l>
				<pb n="151"/>
				<l>Admonuit nostre et dulcem renovavit amorem.</l>
				<l>Tum frondosa, ingens ramis, altissima fagus</l>
				<l n="285">Optatamque gregi gregis ac ductoribus umbram </l>
				<l>Fundebat, volucrum sedes aptissima nidis,</l>
				<l>Assiduumque sonans varioque exercita cantu.</l>
				<l>Atque hic, multa iubens, e sede verendus acerna,</l>
				<l>Formosusque gigas lucum omnem fronte serena</l>
				<l n="290">Et pastorali rus maiestate regebat, </l>
				<l>Otia ni desint, nulli usquam voce secundus.</l>
				<l>Dulciter ille quidem (quanquam raucescere curis</l>
				<l>Musa solet) sed rara canens, frontesque canentum</l>
				<l>Exornans niveis vittis et fronde perenni.</l>
				<l n="295">Ille, ubi pastoris properatum funus amati </l>
				<l>Flevit, inexplicitum carmen mandasse duobus</l>
				<l>Fertur, et angusta limam sub lege dedisse:</l>
				<l>Iusso alacres instare operi, rerumque suarum</l>
				<l>Immemores, aliena manu tractare magistra</l>
				<l n="300">Conspiceres, laudemque alii, sibi velle laborem.</l>
				<l>Tres nemorum dominos et eodem cespite, Musis</l>
				<l>Intentos gregibusque simul, spectare decorum,</l>
				<l>Dulce fuit. Quorum unus iter cantabat acuta</l>
				<l>Voce suum; niger ille oculos gestuque venusto,</l>
				<l n="305">Pastorum pavor ac stimulus. Contra ille secundus </l>
				<l>Totus amor, placida dostus nil fronte negare.</l>
				<l>Tertius impexis estus et frigora et imbres</l>
				<l>Assuetus perferre comis; qui, multa videndo,</l>
				<l>Omnes ambierat silvas, cigneaque serum</l>
				<pb n="152"/>
				<l n="310">Carmina iam properans vicina morte canebat. </l>
				<l>Longe ibi trans fluvium, regum inter busta seorsum,</l>
				<l>Unus erat rutilus divini ruris arator</l>
				<l>Qui pinguem scabro sulvabat vomere campum.</l>
				<l>Huic comes, hinc prudens, hinc sedulus alter aranti</l>
				<l n="315">Certabant rigido glebas confringere rastro. </l>
				<l>Terra ferax, fessique boves et laurea nusquam,</l>
				<l>Nusquam hedere, aut mirtus, viridis non gloria serti,</l>
				<l>Non studium Muse, fragilis vox. Area sacro</l>
				<l>Fonte recens, atque alta domus; tum pinea late</l>
				<l n="320">Silva virens dulcesque olee; gremioque decorum </l>
				<l>Clara fovens roseo puerum stat limine virgo.</l>
				<l>Hic matrona fuit, ortis que lecta remotis,</l>
				<l>Vimineis calathis templo aurea poma sacravit.</l>
				<l>Mira loquar, supraque fidem; sed carmina vidi</l>
				<l n="325">Hic hominis, pariterque aquile, bovis, atque leonis </l>
				<l>Hispanum nostra modulantem voce iuvencum.</l>
				<l>Procedo, iam ruris opes visurus etrusci:</l>
				<l>Hinc michi Vulterris iuvenis fuit obvius altis,</l>
				<l>Cultor agri rigidus; patrieque in menibus alter</l>
				<l n="330">Lenior, at sterilem versando expertus arenam. </l>
				<l>Cunta dehinc inculta iacent; adversa sed inter</l>
				<l>Imus ad hispanos cultus. Est Corduba testis,</l>
				<l>Civis et alta canens ad solem vertice nudo,</l>
				<l>Nil Eratrii sermonis habens, nil frontis hibere.</l>
				<l n="335">Testis et Emerita est, et Bilbilis, atque vadosis</l>
				<l>Gadibus ora tepens, noctem que sera diemque</l>
				<l>Ultima surgentem solem videt atque cadentem.</l>
				<l>Hinc ego Burdegalam repetens, in litore cerno</l>
				<pb n="153"/>
				<l>(Equor ubi ambiguum refluo ferit amne Garunna)</l>
				<l n="340">Multiloquum magnumque senem, quem templa vasati </l>
				<l>Nominis Ausonii dederant. Urbanior inde</l>
				<l>Unus, aquis ubi fessus Atax languentibus exit,</l>
				<l>Occupat eloquio; notus procul ille Larisse,</l>
				<l>Notus apud Thebas. Sedenim tiberina latine</l>
				<l n="345">Docti omnes per rura loqui; tuque, inclita Narbo, </l>
				<l>Carmina piscoso referens accepta Benaco.</l>
				<l>Sum nimius; sed visa trahunt, ignosce, tenentque.</l>
				<l>Dulcia postremo tuguri vix limina parvi,</l>
				<l>Orbe peragrato, et laurum mea regna revisi,</l>
				<l n="350">Undique convectis ornans, reor, artibus illam. </l>
				<l>Longus ero, si cunta sequar; sic illa parentis</l>
				<l>Nature et nostro fuerat suffulta favore,</l>
				<l>Ut neque Dodonam, nec Cretam Iupiter illi,</l>
				<l>Nec Venus Ydaliam, aut Amathum, Eurotamque Dyana,</l>
				<l n="355">Nec Delon, Cirramque suam preferret Apollo. </l>
				<l>Ille quidem assidue, repeto, volucresque sagittas,</l>
				<l>Atque arcum, pharetramque agilem, citharamque solebat</l>
				<l>Illuc ferre suam, ramoque aptare virenti.</l>
				<l>Nescio quid (fateor, Socrates; tamen omnia osti)</l>
				<l n="360">Divinum ramis inerat; per gramina circum </l>
				<l>Ludere Amadriades passim, Nimphasque videres.</l>
				<l>Hanc, superum rapido dum fulmine rex quatit orbem,</l>
				<l>Liquerat intactam, solio veneratus ab alto.</l>
				<l>Romuleam vidi sobolem pubemque, superbam</l>
				<l n="365">Imperio et trabeis, sacras hinc carpere frondes;</l>
				<l>Vidi hominurn genus argutum doctumque canendi</l>
				<l>Esse sub hac cupide, et rarissima texere serta.</l>
				<l>Ipse ego (quid longus, quid non valet improbus usus?)</l>
				<pb n="154"/>
				<l>Edidici variare modos, ac multa per herbam,</l>
				<l n="370">Sed non magna canens; demum me frondibus iisdem </l>
				<l>Exorno; celsos poteram nec prendere ramos,</l>
				<l>Ni sublatum humeris tenuisset maximus Argus.</l>
				<l>Hinc michi primus honor, dulcis labor, otia leta,</l>
				<l>Pastorumque favor multus, collesque per omnes</l>
				<l n="375">Illicet agnosci incipio digitoque notari. </l>
				<l>Laurea cognomen tribuit michi, laurea famam,</l>
				<l>Laurea divitias; fueram qui pauper in arvis,</l>
				<l>Dives eram in silvis, nec me felicior alter.</l>
				<l>Sed letum fortuna oculo suspexit iniquo:</l>
				<l n="380">Forte aberam, silvasque ieram spectare vetustas: </l>
				<l>Pestifer hinc eurus, hinc humidus irruit auster;</l>
				<l>Ac, stratis late arboribus, mea gaudia laurum</l>
				<l>Extirpant franguntque truces, terreque cavernis</l>
				<l>Brachia ramorum, frondesque tulere comantes.</l>
				<l n="385">Hei michi ! Quo nunc fessus eam? Quibus anxius umbris </l>
				<l>Recreer, aut ubi iam senior nova carmina cantem?</l>
				<l>Illic notus eram; quo nunc vagus orbe requirar?</l>
				<l>Que me terra capit? Potes ad tua damna reverti,</l>
				<l>Infelix, sparsasque solo conquirere frondes,</l>
				<l n="390">Et laceros ramos, et iam sine cortice truncum </l>
				<l>Amplecti, lacrimisque arentia membra rigare?</l>
				<l>Ibis? Au ignotas fugies moriturus in oras!</l>
				<l>Infaustum, vivaxque caput! Dulcissima rerum</l>
				<l>Spes abiit. Quid vita manes invisa fruenti?</l>
				<l n="395">Quid fragilis lentusque dolor precordia versas? </l>
				<l>So. Pertimui, longeque aliud te flere putavi.</l>
				<l>Sil. Heu! heu! parva igitur flendi tibi causa videtur?</l>
				<l>So. Nulla quidem potius; lacrimosis parce querelis:</l>
				<l>Est dolor usque loquax, laurum non eurus et auster,</l>
				<pb n="155"/>
				<l n="400">Sed superi rapuere sacram, et felicibus arvis</l>
				<l>Inseruere Dei; pars corticis illa caduci </l>
				<l>Oppetiit, pars radices vivacior egit, </l>
				<l>Elisiosque novo fecundat germine campos. </l>
				<l>Vidimus his oculis superos, Silvane, verendos </l>
				<l n="405">Leniter avulsam meliori in parte locantes.</l>
				<l>Sil. Vidisti? An mesto solamen fingis amico? </l>
				<l>So. Vidi equidem, et comperta loquor. Vestigia suplex</l>
				<l>Consequere, atque precare aditum, verbisque caveto</l>
				<l>Invidiam conflare deis; quod honestius opta </l>
				<l n="410">Transire in terras, ubi nunc tua gloria vivit.</l>
				<l>Dii faciant, precor ecce humilis, semperque precabor.</l>
			</lg>
		</div>
		<pb n="156"/>
		<div>
			<head><lb/>Undecime Egloge titulus: Galathea. Collocutrices Niobe,
			<lb/>Fusca et Fulgida.</head>
			<lb/>
			<lg>
				<l>Ni. Duc, soror, ad tumulum gelidique ad saxa sepulcri.</l>
				<l>Fu. Quid lacrimis alimenta petis? Germana, quid optas!</l>
				<l>Ni. Est gemitus magni solamen grande doloris,</l>
				<l>Afflictamque animam relevant suspiria, questus.</l>
				<l n="5">Enecat arctatus mentem dolor; optima mesti</l>
				<l>Pectoris est medicina palam lugere. Fuisset</l>
				<l>Idem animus semper! Nunquam hec precordia torpor</l>
				<l>Verteret in silicem; nocuit tacuisse dolenti.</l>
				<l>Mitto autem; cupidam modo duc ubi copia flendi.</l>
				<l n="10">Fu. Carpe iter hac, qua, nodosis innexa capistris,</l>
				<l>Colla boum, crebrasque canum sub limine parvo</l>
				<l>Videris excubias, gilvosque ad claustra molossos.</l>
				<l>Ille locus tua damna tegit, iamque aspice contra:</l>
				<l>Hic Galathea sita est, qua nil natura creavit</l>
				<l n="15">Pulcrius in terris, nisi nos amor usque fefellit. </l>
				<l>Depone hic quodcunque premit; complectere bustum;</l>
				<l>Oscula fer saxis;. umbre dic verba silenti.</l>
				<l>Ni. Heu nimis arcta domus, tanto domus atra decori !</l>
				<pb n="157"/>
				<l>Hec sedes Galathea tibi est? Quam fulgere cernens,</l>
				<l n="20">Sol stupuit, fassusque parem, fassusque subinde </l>
				<l>Maiorem, attonitus serum se se abdidit undis.</l>
				<l>Hec sedes Galathea tibi? Vos sidera celo</l>
				<l>Statis? In occiduo ludis temone Boete!</l>
				<l>Iupiter, ore poli lustras convexa sereno?</l>
				<l n="25">Is gelidus cum falce senex, armatus Orion? </l>
				<l>Luna, vices peragis solitas, volucerque deorum</l>
				<l>Interpres, nomenque Venus positura vicissim?</l>
				<l>Hic pallens, Galathea, iaces; iam terra cinisque,</l>
				<l>Iam nichil ! Etherea nisi forsan spiritus arce</l>
				<l n="30">Vivit, et inde videt flentes tranquillus amicas. </l>
				<l>Nil michi respondes, anime pars altera nostre,</l>
				<l>Optima pars eadem? Dextras adhibete precanti,</l>
				<l>Siqua fides mundo est, pietas seu prisca superstes.</l>
				<l>Heu ! Lapidem infestum, qua nunc, soror arte revolvam?</l>
				<l n="35">Irruam in amplexus, figam oscula; dulve cadaver</l>
				<l>Hoc referam moribunda sinu, fotumque sacellis</l>
				<l>Inferam et archanis divum penetralibus abdam.</l>
				<l>Addam perpetuos celebret quos mundus honores;</l>
				<l>Virgineos addam cetus, ritusque verendos</l>
				<l n="40">Et sua sacra dee; nec fax nec carmina deerunt, </l>
				<l>Femineas longe lateque sonantia laudes.</l>
				<l>Heu michi predurum lapidem, grave pondus inersque !</l>
				<l>Deficio sub fasce, soror, nitensque fatisco.</l>
				<l>Fu. Surge, soror, surge; sacrumque cadavere corpus</l>
				<l n="45">Commaculare cave. Placeant presentia; frustra </l>
				<l>Preteritum expectes; tuta est oblivio amanti.</l>
				<pb n="158"/>
				<l>Nempe hesterna dies ulla nequit arte reverti;</l>
				<l>Mors adimit curas, mors omnia vincla resolvit.</l>
				<l>Ni. Iam satis est fletum, nostros mors fregit amores.</l>
				<l n="50">Fregissetque utinam nostros mors equa labores ! </l>
				<l>Speravi; prope nam steterat; miseramque fefellit.</l>
				<l>Fu. Vivo, sed infelix, et luctus servor in omes.</l>
				<l>Parcius ! En levo tristis tibi Fulgida calle</l>
				<l>Advenit, et tacita castigat fronte querelas.</l>
				<l n="55">Ful. Quid, misere ceceque animi, mortalia fletis </l>
				<l>Tam graviter? Quid fles, Niobe! Quin incipe vitam</l>
				<l>Scire pati, quamcunque dedit sors dura dabitque.</l>
				<l>Et me torquet amor, desiderioque meorum</l>
				<l>Permoveor. Sed quid facias? Arma irrita calces</l>
				<l n="60">Adversus stimulum; melior patientia pressis; </l>
				<l>Multa sibi facit ipse animus leviora ferendo.</l>
				<l>Quid gemitis? Moritura fuit Galathea; deinceps</l>
				<l>Immortalis erit. Proprio tabescere damno</l>
				<l>Non amor. Alterius sortem lugere secundam</l>
				<l n="65">Invidia est. Quantum nobis decesserit, omnes </l>
				<l>Scimus, et ingrato quantum decesserit orbi;</l>
				<l>Sed ferimus. Vos desinite, ac meliora tenentem</l>
				<l> Suspicite, et celum terris optate relictis.</l>
				<l>Fu. Fabula ! Quis alis celum terrestria prendent?</l>
				<l n="70">Ful. Ethereis; sic terra suum, sic astra reposcunt. </l>
				<l>Fu. Credulitas vulgata quidem; nos certa probamus.</l>
				<l>Ful. Fusca, locis imis habitas; nos summa tenemus,</l>
				<l>Et celi terreque situm speculamur ab alto.</l>
				<l>Ni. Ambages veteres et inenodabile verum</l>
				<l n="75">Mittite, et integram venturis tradite litem. </l>
				<l>Fulgida, quin potius (Musas nam noscis agrestes)</l>
				<l>Dic titulum busto, relegat quem serior etas.</l>
				<pb n="159"/>
				<l>Ful. Hic liquit Galathea suum pulcherrima corpus; </l>
				<l>Libera lamque polos et regia testa tonantis</l>
				<l n="80">Ipsa quidem superumque choros mensasque frequentat.</l>
				<l>Mors roseos artus, mors candida colla genasque </l>
				<l>Sidereosque oculos tetigit, vultusque serenos </l>
				<l>Obscura demersit humo. Mortalia quisquam </l>
				<l>Diligat, aut speret stabiles hic figere plantas? </l>
				<l n="85">Quid genus, aut probitas? Quid opes? Quid forma! Quid etas ? </l>
				<l>Quidve decens cultus? Quid gloria nominis ingens! </l>
				<l>Omnia contigerant; manus abstulit omnia mortis. </l>
				<l>Nuda, domum repetens, e carcere fugit amato.</l>
				<l>Ni. Nuda quidem minime, quam gloria vestit, amictus </l>
				<l n="90">Clarior assidue, longisque recentior annis.</l>
				<l>Hanc quecunque sibi vultuque animoque per evum </l>
				<l>Aut cantu aut sermone placens cupiensque placere, </l>
				<l>Deferet ante oculos; hanc nos, dum spiritus iste </l>
				<l>Artubus herebit miseris et vivere coget; </l>
				<l n="95">Hanc, vel apud Manes nebulosaque flumina Lethes,</l>
				<l>Exemplarque pudicitie formamque decoris </l>
				<l>Corde sub hoc semper memori pietate feremus. </l>
				<l>Tum nostro, Galathea, tuum de pestore nomen </l>
				<l>Exibit, fugient propriis dum sedibus astra, </l>
				<l n="100">Mellis apes studium linquent, nidosque columbe,</l>
				<l>Coniugium turtur, predam lupus, arbuta capre, </l>
				<l>Custodita dolos mulier, mendacia servus.</l>
			</lg>
		</div>
		<pb n="160"/>
		<div>
			<head><lb/>Duodecime Egloge titulus: Conflictatio. Collocutores Multivolus
			<lb/>et Volucer.</head>
			<lb/>
			<lg>
				<l>Mul. Que nova fers,Volucer? Quisnam stupor! Unde vehis te ?</l>
				<l>Vol. Arduus in tenero pingues Pan gramine tauros </l>
				<l>Et molles pascebat oves; Pan maximus olim </l>
				<l>Pastorum et silva late celeberrimus omni, </l>
				<l n="5">Faustula quem complexa sinu mulvente fovebat. </l>
				<l>Viderat hunc fusca gelidaque sub ilicis umbra </l>
				<l>Arthicus armipotens, secumque hec, turbidus ira:</l>
				<l>« Hunccine perpetua gaudentem pace videbo, </l>
				<l>Securoque sinam resupinum stertere sommo? </l>
				<l n="10">Si satis hanc novi, (dextramque erexit in altum) </l>
				<l>Excutiam madida cerebri de sede soporem». </l>
				<l>Dixit, et omne fretum refugasque exterruit undas,</l>
				<l>Horridaque extremis vox est audita Britannis. </l>
				<l>At, sonitu ingenti penitus torpore fugato, </l>
				<l n="15">Pan caput extulerat, gremioque innixus amice, </l>
				<l>Multa prius secum frendens, ac multa volutans: </l>
				<l>« Unde, ait, ista tibi tam insulsa superbia, demens?</l>
				<l>Unde furor? Nescis vires, stolidissime, nostras!</l>
				<pb n="161"/>
				<l>Spernis opum cumulos, spectatos spernis amicos?</l>
				<l n="20">Experiere quidem; serum tentasse dolebis ». </l>
				<l>« Fidus avaritie nunquam continget amicus,</l>
				<l>(Ille refert) at divitie sunt premia belli.</l>
				<l>His ne putas tardare minis? Incendis et urges.</l>
				<l>Desine, nec ventos, nec turgida verba timemus.</l>
				<l n="25">Est animus, sunt arma michi, dubiisque probatum </l>
				<l>Pectus amicorum. Sunt qui tibi terga, iubente</l>
				<l>Me, feriant, dextrumque premant latus atque sinistrum;</l>
				<l>Ipse genas frontemque manu baculoque retundam.</l>
				<l>Non tibi par animus, non est manus apta duello ».</l>
				<l n="30">Pan timuit, flectensque oculos, hinc aspicit atque hinc </l>
				<l>Intonsis instare ferox pastoribus agmen.</l>
				<l>Sustulit horrificam vocem, qua flumina et agri,</l>
				<l>Et mare vicinum infremuit, collesque remoti;</l>
				<l>Ac procul aeriam clamor pervenit ad Alpem.</l>
				<l n="35">Undique conveniunt, et qui per frigida Tempe</l>
				<l>Herbivagos aluere greges armentaque belli</l>
				<l>Grata deo, et qui lanifice dilecta Minerve,</l>
				<l>Et qui frondipetas nemoroso monte capellas</l>
				<l>Glandilegosque sues et amantes prata iuvencos.</l>
				<l n="40">Turba ingens; unoque omnes in gurgite tandem </l>
				<l>Sordidulum lavere pecus, qua rura secanti</l>
				<l>Dux Italus fluvio dedit aurea cingere templa.</l>
				<l>Tot deerant alimenta viris, nisi Pana virili</l>
				<l>Faustula sollicitum curarum parte levasset;</l>
				<l n="45">Nam grege de magno decimum largissima quemque </l>
				<l>Obtulit, atque famem sedavit pinguibus edis.</l>
				<l>« Ah! meretrix, obliqua tuens, ait Arthicus illi, </l>
				<l>Immemorem sponsi cupidus quam mungit adulter,</l>
				<pb n="162"/>
				<l>Hec tua tota fides? Sic, sic, aliena ministras? »</l>
				<l n="50">Erubuit, nichil ausa palam, nisi mollia pacis </l>
				<l>Verba; sed assuetis noctem complexibus egit, </l>
				<l>Et tacitam submisit opem. Muliebribus ardens </l>
				<l>Atque imbuta odiis, occultas ruminat iras; </l>
				<l>At gelido stat flamma metu. Iam brachia uterque </l>
				<l n="55">Pastor ad ambigui certaminis orsa parabat; </l>
				<l>Iam studiis adverse acies, iamque arma fremebant. </l>
				<l>Queque suos vocat ore deos: Hec menia Troie, </l>
				<l>Arturumque canit; pugilum canit illa labores,</l>
				<l>Monstrificumque refet Carolum. Tum iurgia late </l>
				<l n="60">Iactantur, toto volitant convitia celo. </l>
				<l>Pan fraudes pensique nichil fandique piique, </l>
				<l>(Nota quod infamis testetur fabula caude) </l>
				<l>Obicit, exiliique locos et inhospita tesqua </l>
				<l>Hostibus humani generi, lingueque trementis </l>
				<l n="65">Barbariem, et rauco crepitantia verba palato </l>
				<l>Ille autem: « Tibi verba placent, michi facta relinque.</l>
				<l>Et tamen expediam nodosa volumina lingue,</l>
				<l>Et loquar ecce aliquid; faciet res ipsa disertum:</l>
				<l>Te ne tegis digito? Periuria, furta, rapinas</l>
				<l n="70">Novimus, oppressos homines, elusa deorum </l>
				<l>Numina, que dignas tandem me vindice penas</l>
				<l>Exposcunt; orantque preces lacrimeque perorant</l>
				<l>Quas anus infelix, mulier miserabilis, expes,</l>
				<l>Pollicitis decepta tuis, noctesque diesque</l>
				<l n="75">Fundit, et ingratum queritur deserta nepotem, </l>
				<l>Serva canum. Tu prima quidem, tu summa malorum</l>
				<l>Causa, negas? Scelerum semper tu perfidus auctor,</l>
				<l>Induis arma fremens, eadem mox abicis arma.</l>
				<pb n="163"/>
				<l>Illa gemit surdumque vocat, non irrita iusto,</l>
				<l n="80">Spes ubi nulla tui, mittens suspiria celo. </l>
				<l>Mater et ipsa dolens rogitat misereque sorori,</l>
				<l>Increpitans te, poscit opem, fratresque superbo</l>
				<l>Affusi mestique greges silveque precantur.</l>
				<l>Quem non movissent? Sed inesorabilis unus,</l>
				<l n="85">Durus, inhumanus, ferus, horrens despicis omnes. </l>
				<l>Quid tamen officio retrahit, nisi pectoris ardor</l>
				<l>Impius et fulvi sitis importuna metalli?</l>
				<l>Scilicet attonitus fulgenti incumbis acervo.</l>
				<l>Hinc stupor ille oculis, hinc illa oblivio menti</l>
				<l n="90">Celestum atque anime. Sed quem tibi crimina finem </l>
				<l>Promittunt, audi; nam sepe illustria multum</l>
				<l>Multum animos exempla movent: In flumine tusco</l>
				<l>Pastor avarus erat, quem par sitis impulit, equi</l>
				<l>Federis oblitum, patrios transcendere saltus.</l>
				<l n="95">Occidit is merito. Gravis at contagia culpe </l>
				<l>Immeritum parili traxerunt turbine natum,</l>
				<l>Infaustumque gregem innumeris,texere sagittis.</l>
				<l>Nunquam, si fidei vel si memor ille decoris,</l>
				<l>Parcius aut sitiens, tanta cum strage suorum</l>
				<l n="100">Assirias gustasset opes aurique saporem ». </l>
				<l>Arthicus hec torrens. Motus Pan talia contra:</l>
				<l>« Si vacat exemplis tempus dare: Sevus Eoum</l>
				<l>Pastor ad Eufratem fuerat, cui sanguine fuso</l>
				<l>Esset, inhumanum !, sitienti horrenda voluptas.</l>
				<l n="105">Ille ferox similisque tui confinia ruris, </l>
				<l>Sevitia stimulante pari, dum despicit ampli,</l>
				<l>Incustoditos vidue trascendit in agros,</l>
				<l>Incautumque neci natum dedit. Anxia mater</l>
				<pb n="164"/>
				<l>Omnem continuit fixa sub mente dolorem,</l>
				<l n="110">Evomuitque simul. Pastor temerarius ictu </l>
				<l>Feminei mucronis obit, truncusque gelato</l>
				<l>Non aurum bibit ore nitens, sed pocula Martis,</l>
				<l>Concretam saniem et tepidum de cede cruorem ».</l>
				<l>« Ergo, age; quando pares exemplis, (Arthicus infit)</l>
				<l n="115">Brachia tentemus, succedant verbera verbis. </l>
				<l>Quid, modo Colchorum, volucres, orientis odores;</l>
				<l>Quidve gule et ventris irritamenta capacis</l>
				<l>Omnia? Quid pelago vehemens echinus, inersque</l>
				<l>Rumbus, et ornati squamis rutilantibus, olim</l>
				<l n="120">Ferreus aurata quos fixerit hamus arena, </l>
				<l>Sub venetis clam mersus aquis? Quid vulnere crebro</l>
				<l>Si qua vel hispano natat ingens belua ponto,</l>
				<l>Vel lybicis iactata vadis, peregrinaque monstra</l>
				<l>Profuerint? Quid palmitibus seu dempta falernis,</l>
				<l n="125">Seu Ligurum decerpta iugis ardentia vina?</l>
				<l>Queque ferax gemino transmisit colle Vesevus</l>
				<l>Dolia, precipiti rapidum spumantia musto?</l>
				<l>Queque dedit Meroe, soli subiecta propinquo?</l>
				<l>Preterea, quid lenta quies, quid mollis in umbra</l>
				<l n="130">Et sopor et rauci per florea gramina fontes?</l>
				<l>Omnia in exitium vertent, et blanda voluptas</l>
				<l>Conficiet bellum. Mulier tua sola iuvare</l>
				<l>Te volet et poterit ! Validum prius egra leonem</l>
				<l>Sternet ovis, prius armigerum philomena tonantis. »</l>
				<l n="135">Dixerat. Ille autem: « Quorsum per iurgia tandem? </l>
				<l>Quid mecum comune tibi?» «Nil, Arthicus inquit, </l>
				<pb n="165"/>
				<l>Nil tecum comune michi; nam, iudice fato,</l>
				<l>Destituunt victum, victorem cunta sequuntur. </l>
				<l>Huius in arbitrium non nostra sponte venimus; </l>
				<l n="140">Tu cogis, tu iustitie contemptor et equi, </l>
				<l>Quem cecum fortuna facit pariterque superbum. </l>
				<l>Quid tua nunc numeras? Tumidos quid volvis ocellos</l>
				<l>Undique venturos iam iam tibi fingis amicos? </l>
				<l>Obstruxit tua fama vias; in tempore iussi </l>
				<l n="145">Tum (michi crede) aderunt, lentus dum luce sub una,</l>
				<l>Gramine caucaseo pastus bibet agnus Hiberum ». </l>
				<l>Hec dicens, medie pedibus iam stagna paludis </l>
				<l>Frangebat. Pan contra aditus et ovilia sepsit </l>
				<l>Vepribus, et fluvio circumdedit antra sequaci. </l>
				<l n="150">Transierat; subitoque ingens per rura tumultus </l>
				<l>Exoritur. Timui, fateor, meque inde recepi, </l>
				<l>Panaque turbatum penitusque per arva liqui </l>
				<l>Solivagum; mox, ambigua dum mente reflector, </l>
				<l>Heu! victum vinstumque gravi sine more catena </l>
				<l n="155">Prospicio trans stagna rapi, non libera celo </l>
				<l>Brachia, sed meste rorantia lumina frontis </l>
				<l>Tollentem, ac tales iactantem in nubila questus: </l>
				<l>« Cernitis hec, superi, seu quidnam intervenit umbre? </l>
				<l>Ceca rotat fortuna fidem, regit omnia fatum ! » </l>
				<l n="160">Mul. I; nunc in rebus spem certam pone secundis.</l>
			</lg>
			<lb/>
		</div>
		<div>
			<lb/><p>BUCOLICUM CARMEN MEUM EXPLICIT, QUOD IPSE, QUI
				<lb/>ANTE ANNOS DICTAVERAM, SCRIPSI MANU PROPRIA
				<lb/>APUD MEDIOLANUM ANNO HUIUS ETATIS ULTIME
			<lb/>1357</p>
		</div>
	</body>
</text>
</TEI>